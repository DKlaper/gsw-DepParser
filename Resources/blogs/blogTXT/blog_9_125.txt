16.10.2007

D'Nice ond de Adi send am Morge weder heigreist nach dem mega coole weekend met ene!traurig=)!Ich ben denn met de Colleen of Job suechi ond a mis interview em Salon Hebe. Ben mega fröndli empfange worde ond met de Chefin en 3te Stock ufegwanteret in eres office. Sie het mer chli züg em net zeigt wie guet das ere Salon esch ond het min CV as mega guet empfonde. Denn esch mini Ufgab gsi, es Modell go suech of de Stross zom dere ergend en Frisur zmache. Han natürli gad mini Kollegin gno. De beni ane Platz abgschobe worde ond han eifach chönne walte. Niemer het mer gseit weles Shampoo, wo d'Mänteli send wos Produkt het woni chönt bruche o.s.w....aso hani mini Sach gmacht so wienis glernt han. Met Kopfmassage, Make-up, Cut and Brush. Niemer het zueglueget ond sech entressiert för da woni mache. Em Boss hets de au ned wörkli passt, sprich es escher ned ufgfalle dasi mini Chondin vo A-Z verwöhnt han, do sie di ganz Ziit em Büro ghocket esch. Nachemene chorze Gspröch hani för mech gmerkt dasi döte secher net wot schaffe ond denn het sech das au schnell erledigt gha.Die händ dor so en Typ en guete Ruef förs Gschäft aber mache deför eigentli gar nüt. Nach dere Entüschig semmer gad wiiter of d'Salontour ond han deför es paar gueti Address becho woni min CV muen schecke.Hani jetzt au gad gmacht....wämmer luege wies wiiter got.Morn gots am nüni ämu grad weder los...ergenöppis werd jo de wohl klappe....=)
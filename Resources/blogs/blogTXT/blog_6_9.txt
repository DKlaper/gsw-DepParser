Ankunft San Diego

Wo ich denn nach öpe 28 Stund uf de Bei ändli acho bin, han mi eigentli uf mini Hostfamily gfreut. Das isch allerdings nöd lang de Fall gsi, chum acho het mi de Gaschtvater i mis Zimmer bracht und isch is Bett. I dem Momänt wäri am liebschte widär umdreht und hei...









Am nächschte Morge bini denn mal id Stube und ha dMutter no känneglernt und öpe es Stündli mit ne gredet und feschtgstellt, dasses eigentli ganz liebi Lüüt sind. Da es aber ersch öpe 8ti am Morge gsi isch und ich en Jetlag gha han und nüm ha chöne schlafe, hani öpis müsse underneh. Also hani dänkt ich gange mal go luege wod Schuel isch.

Nach 40 Min uf de Bus warte ( in Amerika hets kei Ziite ade Bushaltestelle, da wartisch eifach ) und ca. 60 Min Bus fahre hani dSchuel denn ändli gfunde gha und bin uh happy gsi.
Bin denn nochli umenandgloffe, ines Kafi und denn widär hei.
Vor de Tür hani denn gmerkt, dass ich kein Schlüssel han und niemert dehei isch, naja, denn hani halt nomal 2 Stund gwartet bis d'Family ändli heicho isch :-)



2. und 3.Tag

Zerscht hämer ide Schuel en Tescht gha und nacher sinds eus so die wichtige Sache go zeige wo so in La Jolla sind. Uf dem Rundang hani denn d'Nathalie känneglernt, e 24jährigi Walliserin wo mr uf ahib sympatisch gsi isch.
Mir hend denn de Rescht vom Tag zäme verbracht und gfunde, dasses eus nervt jede Tag e Stund mitem Bus id Schuel und drum hämer churzerhand es Auto gmietet. De Schlumpf ( euses Auto ) isch e absoluti Schrottchischte gsi aber wenigschtens isch sie gfahre:-)
Wo mir am nächschte Abig jedoch eis hend welle go zieh, hämer gmerkt, dass sLiecht ine nöd gaht und suscht no es paar Sache. 

Am 4. Tag nach de Schuel simer denn euse Schlumpf go zrugg bringe und hend usgrüeft und es neus übercho.
So etz chunts bescht, bin denn vode Nati us mitem Auto zu mir gfahre und ha scho dänkt es tönt echli komisch. Vor de Huustüür bim Parkiere isches mir denn 4 mal verreckt und etz laufts nüm.D'Notfallnummer wo 24 Stund sött hälfe, het nur gmeint sie chönged nüt mache. Super, dass heisst, mir münd morn scho zum 3.mal i die Garage und es neus go hole.

Aber abgseh devo, gfallts mer super da, d'Gägend isch de Hammer, s'Wätter en Traum und mal öpis ganz anders als dihei.

Da no es paar Föteli vode Schuel:






So etz händer mal gaaaaaanz vil ufs mal erfahre, wiiteri Bricht folged.
Ah ja, und falls eu mal sött langwilig si bis im Dezember, denn würd ich mich über es Briefli natürli freue:-)
Eliette Throo
4574 Chateau Drive, CA 92117
San Diego

Mini Ami Nr: 001'858'232'9362





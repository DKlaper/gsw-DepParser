koristada :))

hey there :-)
Ich ha de Sunntig wieder i de volle Züüg chöne gnüsse:
Lang schlaafe und zum Zmorge Pancakes- was wet mer meh?

Natürlich hani nöd nume chöne fuul umesitze... Hüt isch wieder Ufruum-Tag gsi, aso hanich mis Zimmer gsuuget (ich weiss nöd wo de Hund die Haar her nimmt zum i mim Zimmer zverteile!), mini Chleider in Schrank zrugg bugsiert und so wiiter. 

Am Namitag isch denn de Marguus i mis Zimmer cho und het mier Boxe bracht :-D Väga hästi!! Jetzt ghör ichs au endlich wenn ich Musig los ;-)
Usserdem het er sVelo gflickt, aso chan ich wenns schön Wetter isch ganz à la Vera i de Gegend umefräse :-)

Irgendwenn sinds dusse am amuequiitsche gsi und hend mir gruefe ich söll ganz schnell cho und denn heds en Regeboge am Himmel gha :-D Nacher hemmer dWösch vom Ständer abegnoh und mich hettisch wiederemal fasch devo blaase. Ihr chönd oi nid vorstelle wie feschds da amal winded!




Es hüt hüt übrigens schowieder Sushi geh! Und selbstgmachti Guetzli :-D Und und und...


Ha! Und ob ihrs glaubed oder nid: Ich han hüt alli mini Französisch und Englisch Ufzgi gmacht!! Das isch mal es ganz es nois Gfühl so vorbereitet id Schuel gah ;-)

Am Abig hets wieder Sauna geh, usserdem hemmer echli Estland sucht den Superstar glueget, da fangt jetzt die 6ti Staffle ah...

Han oi lieb <3
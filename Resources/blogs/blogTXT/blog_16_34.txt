06.3

Wemmer März ghört denkt mer doch eigentlich an Früehligsahfang; a Sunne, nöd gfüeteriti Schueh und Ferie. Zumindest isches mir so gange, bis ich nach Estland cho bin. Früehlig da im März?? Aber sicher nid! Schnee hemmer immerno so um di 2 Meter (mindeschdens!!), alles isch unglaublich iisig sodass mer am beschde mit Stoleschue wür umelaufe, und warm und Sunne isch au nid würkli Programm. Immerhin wirds am Morge scho um di 6i hell, denn isches nid so schlimm zum ufstah. 










  Und das mit de Ferie het's au nid so. Im Moment bini mer de Arsch am abarbeite für dSchuel, immer mit em Gedanke im Hinterchopf dass ich mir so mini 2 Wuche Ferie verdien. Aber halt, 2 Wuche? Nix dah! Wenich richtig lese chönt het au ich gseh das mini lang ersehnte Früehligsferie us kümmerliche 7 Täg bestaht :-D. Ich bi froh dass ich immerhin gern id dSchuel gang, so isch das ganze nid allzu tragisch...Zu all dem ane hani relativ normali 3 Täg gha. De Mentig isch churz gsi, drum hani Dihei vill Ziit zum schaffe gha. Am Tsischdig hani scho am 8i müse i de Schuel sii für Estnisch, nacher hemmer en Siegerpokal designet für en Wettbewerb wo "the face of quality" uszeichnet wird, ledschds Jahr het en üsi Direktorin gwunne. Fotografie hemmer a dem Tag keini gha, also hani wieder chöne zimli früeh heigah.Hüt isch immerhin sWetter relativ mild gsi, ich hoffe de Schnee schmilzt bald. Obwohl das au nid nume lässig isch, Tartu staht regelmässig underwasser wenn de Früehlig chund, und das richtig heftig! Nuscho jetzt sind mini Schueh konsequent nass... Uf jede Fall het mit hütige Tag mit Male ahgfange, welli det aber scho alles beendet ha hani ahgfange e paar Fotene zmache für Pixelgrafik, sind meh oder weniger guet usecho.. Nachem Zmittag hemmer in Farblehr dBeschriebig vo oisre neue Ufgab becho, het vill mit Kontrast ztue und tönt eigentlich na ganz relaxed. Usserdem het mir dMarjoljin en siitelange Brief uf Holländisch gschribe, da si de feschde Überzüügig isch ich sölls ahgange lerne :-). In Pixelgraafik hemmer glernt es Foti so mit Photoshop zbearbeite wie sis mit de Bilder vo Models für Werbige mached... Denn hani müse id Stadt laufe zu de grosse Bushaltestell zum Tickets chaufe für de YFU Trip nach Narva am Friitig, ich wird eu verzelle wie's gsi isch :-). Nachem Znacht het mir spontan dJoyce gschribe und mir sind zeme e grossi Rundi go renne. Aso s'renne wer eigentlich plant gsi, mir hend nach 15 Minute müse ufhöre wells eso vill Iis gha het, dJoyce hets i de Helfti vo oisere Route denn au na wükli gstreckt uf de Bode umegschlitzt :-D. Nach ere guete Stund rutschpartie hanis aber doch na heil heigschafft. No öbbis für oi zum ahluege: übermüedeti Vera mit neuer Frisuur, YEAH! 

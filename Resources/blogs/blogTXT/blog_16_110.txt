16.09

 Guete Abig alli zeme! Hüt isch am Morge wieder mal Wösch/Ufruum Tag gsi...
Nach de Arbeit simmer jedoch zum spassigere Teil cho: D'Riina, dRagni und ich hend e supermegafeini Schoggimousse-Torte und en Öpfelchueche gmacht :-D Ich chan jetzt sogar ebizzeli Rezept uf Estnisch lese! Und ja, dChüeche sind verdammt fein gsi :-)
Am 5i hets denn en grosse Zmittag/Znacht geh mit Huehn, Riis mit Erbse, Bohnne in scharfer Soose und Herdöpfel/Bluemechöl/Rüebli-Mischmasch ;-)

Nacher het dRagni ihri Sache packt und mir sind uf di halbi 6i nach Tartu gfahre. Sie isch dete uf de Bus zrugg nach Tallinn und ich han mich wiederemale mit de Joyce (Ustuschschüelerin us Hamburg) troffe. Und wie ledschdmal hanich en grossartige Abig gha :-) Es isch eifach au mal guet mit öpperem z'rede wo genau sgliiche düremacht wie du, und das ersch na uf Dütsch... Mir sind hundertmal dur Tartu gloffe bis mer schlussendlich a de gruusigi und dreckigi Fluss gsesse sind (kei Ahnig wieso dEnte dete na lebed, ich ha sGfüühl dene ätzts na bis na de Buuch weg!). Wonich gwarted han bis de Marguus mich abholt hanich zuefällig min Vidin troffe, (jede Ustuschschüeler het so eine, er isch so öbbis wie en Betreuer) und gmerkt dass Tartu ebe doch nid so gross isch ;-)
Tartu by night Dihei han ich mier nomal es Stuck vo dem wunderbare Chueche gönt :-D Ich hoffe ihr hend au feine Chueche und eu gahts guet. Tsaaau <3 
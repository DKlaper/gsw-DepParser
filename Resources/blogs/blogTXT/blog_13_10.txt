Everglades

Mir händ de wäg zrugg wieder gfunde... :) Wie gseiht sind hüt d Evergaldes uuf em Programm gstande. Aso han ich hüt früäh uus de Fädere müsse, aber da ich da meistens scho am 6i verwach (ich han kei Vorhäng und Fänsterläde isch da es Fremdwort) isch das nöd so es Problem gsih. Mir händ am veriibarte Träffpunkt uuf euse Bus gwartet, wo denn au pünktlich ahcho isch...voller Seniore. :) Mir sind denn zu somene typische Boottoure Boot bracht worde am Noosa River. Mir sind denn ihgstige und über de Fluss brätteret. Verbii ah de türe Villene (de Tourguide hett gseiht eini seg mal für öppe 1.2 Millione uusgschriibe gsih – ich glaub ich mun afa sparaa) Mir hend viel verschidni Vögel gseh uuf eusem Weg. Mir hend denn eh chlini Pause gmacht zum Muffins ässe und Tee trinke. Mir und no eh anderi jungi Dütschi hend denn vo döt uus s Kanu gno und sind mit em Kanu zu eusem Zmittagspicknickplatz paddlet. Es isch mega schön Ruhig gsih und mir hend euses Kanu zimli schnell im Griff gah, di andere sind meh im Zick Zack gfahre. Nach öppe 1 Stund und 20 Minute paddle sind denn au  mir uf em Picknickplatz ahcho. Zum Zmittag hetts verschideni Salat geh, Fisch oder Steak oder es Gmüäsomlett. Mir händ denn eus entschiede zum au wieder zrugg z kanue, drum isch eusi Pause ender kurz gsih. Mir hend denn eusi Kanus wieder deponiert und händ vo eusere Senoiregruppe Applaus für euse Fliis gerntet. Si hend eus denn no verzellt, dass sie 2 Tiger Snakes gseh hend und es Känguru.Jetzt bin ich ufalfäll zimli müäd und min Rugge brucht au es bitz Entspannig.

Han mich immer nonig für en Huet chöne entscheide, aber han mich natürlich trozdem gschützt. :)
De Hügel links isch Noosa Heads (nur zum bewiise, dass es steil isch da)



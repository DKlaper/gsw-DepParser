weekend

Nachdem mir i de Kajsa ihre Geburi chli gfiired hend, hend d Kajsa und ich bi de Janay übernachtet.
Am nögschte Morge simmer alli zäme chli in Whirpool ghocked und sind denne uf Arroyo Grande, as Strawberry festival. Es isch no rächt cool gsi, allerdings heds mir chli z vill Lüt ume gha, für d Umständ dass ich so müed gsi bin ;) Imne Kafi hemmer eus alli no  en chline Ufwecker bstellt und mitere riisige Box voll Erdbeeri simmer denn nöimed ane ghocked, will mir z müed gsi sind zum im Züg ume z laufe.
A dem Abig hemmer nüd grosses gmacht - Also mir hend eigentli grossi Plän gha, will eusi Familie ebe is Feriehüttli i de Bärge verreist isch und mir hend ihne verzellt das mir s ganze Wuchenänd wärdid bi de Janay blibed, was mir allerdings ned würkli vor gha hend - drum simmer am Samschtig nachem Strawberry festival wider hei - i euses Hus, will döt niemert deheime gsi isch.
Es paar Kollege wäred denne zu eus hei cho - (wemmer da wönd ehrlich si..!) Allerdings isch de Plan denn völlig id Hose wo eusi Gastfamilie plötzlich überraschenderwis am Samschtig Abig am 10, churz bevor eusi Kollege uftaucht sind, heicho sind! Mir hend natürlich en super Usred gfunde, s isch allerdings u mega knapp gsi.. haha





Am Sunntig simmer mit es paar Kollege vo de Schuel ufne chline Usflug in Montana de Oro, en megaschöne Ort met wonderschöne Kliffe ond Beach. Es esch mega schön gsi, all die Kliffene hend mer mega gfalle! A eim Ort semmer de Högu deruf gsecklet, was zemmlech asträngend gsi esch, muessi also säge - aber deför hemmer denne uf de andere Site chönne en Sand Düne derab renne, ond das isch soooooooones guets Gfühl gsi! Well s esch u mega steil, aber de Bode esch no rächt weich, drom chasch vougas schnäll go ond wennd wördsch omgheie machts nüt. Am Ändi vo dem Hügel isch denne grad de Beach, ond du chönntsch eigentli grad is Wasser ine renne.Am Abig simmer mit dere Gruppe no go Tacos ässe, in Atascadero.


Brynne and Nick, twerking ;) en Trend wo da grad voll  IN isch ;)
D Bryna, de Nick, d Kajsa und Ich

Am Sand Düne derab renne..
What a wonderful day!!

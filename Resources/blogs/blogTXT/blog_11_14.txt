Cheesecake Factory+Church


Han widr sehr vil erlebt. Bi langsam chli uebertruelt. Abr isi. Han Froid, dassi mini reschtlich Ziit da no usgibig doerf gnuesse=)
Gescht sind dQuilly und ich id Cheesecake factory, es Reschti, wos anschinend de bescht Cheesecake ever git. Und ich muss aso saege;ich han no saelte en sooo feine Dessert gha wi det'-) dQuilly und ich haend ois pumpevolle gesse, zersch Znacht und den Cheesecake, und den amuesiert. Bevor mr zahlt haend, isch oisi Serviertochter zu ois an Tisch ghocket und haet gfunde, si choen ois dQuittig scho bringe, abr nur so zum sege;de T
yp hindr ois am Tisch machi sinere Fruendin gli en Hueratsatrag, waenn mir weled, soelled mr doch no blibe. Ganz gspannt haemr den also gwartet, bis sPersonal uftaucht isch, ire en riiise Schoggi-Cheesecake anegstellt haet, de Fruend vom Froilein ufd Chnue isch und ire de Atrag gmacht haet. Isch fascht chli zvil xi=) Si haet ja xeit, en riiise Klunker-Ring becho vonm und all rundume haend klatscht. Jaja...=) Das Huerate. Weni heichum, chani ja au a drue Hochziite vo Fruendine vo mir ga, froimi scho total (Fraue!) Juhuuiii=) 

Han nachm Heicho mit de Quilly spontan no am Michael wele aluete unds au gmacht. Ha Froid gha, im vo minre Wuche/mim Tag zvrzelle. Bi den am Inti no haengeblibe -bi zumne richtige Mailsuchti worde(!?=)- und geg di 2 is Bett.
Huet hani mi nur ungern usm Bett bewegt, woni de Weckr ghoert han. dChile haet gwartet. Bi scho ewix nuem xi, so hani mi entschide, mich de Naomi azschluesse, um iri mal no zerlebe. Sisch total intressant xi. Sisch
 ganz e grossi methodistischi, wo generell wiit und breit nur Schwarzi xi sind. Abr choend oi ja vorschtelle, wi lebendig de Gottesdienscht defuer xi isch. Haet mi umghaue. Ha sooo Froid gha. De Chor isch so idruecklich chraeftig und dMessage uuu traeffend xi-u berueerend. dNaomi xeni uebrigns am Fritig widr-si isch die, womi fuer ires 29.Geburifescht iglade haet. Froimi scho risig, au no en richtige Geburi zerlebe'-) 

So, ez bini mit de Quilly da ane cho -mr haend ois gegesiitig muesse zwinge!!!- um zlerne. 'Dihei' hani naemli sooo vil zmache gfunde, wer nieme weg cho. Und si -wo sone Leseratte isch- haet iri Romaen afange lese anstatt Skript und Literatur! Tja. Also. Vrlan oi da. Liebi Gruess und bis nach de Ex-warschinli=)
Be blessed
06.05.2008

hallihallo alli metenand!Scho esch weder meh as en Woche verbii ond ich han mich weder gwönnt a mis Läbe do, nach dere wonderschöne Woche met Stefan,Däddy ond Beni! Bem schaffe esches sehr sträng gsi ond han ganz vell liebi Chonde döffe bediene!Denne hämmer die letstch Woche met de Tina zäme gläbt ond de isch si am Samstig uszoge ond het eres Zemmer zemmlech dräckig verlo.Muess ere de da no säge!Jo ond jetzt zieht denne en 21 jährigi Portugisin i wo be eus d'Lehr afot.I gläbe si esch no en cooli ond esch schön es neus wieblechs wäse döffe ha womer bem potze helft ond vellecht au chli es Partyfödle isch!Luegemer mol!=) Jo de esch am Weekend es mega,hammergeils Open-air gsi en Guernsey!I säge nome vool cool!=)=) Zwar hani ke einzigi Band kennt aber esch super Musig gsi!Es het en Live-band Track gha ond es Zelt wo mega bekannti DJ's gspelt händ.....suuuuuper!Send natürli emmer chli hin ond här ond händ en riise Party gha!Han sooo vell Lüüt kennt dete wos das ganze nomol chli besser gmacht het!Esch aso voll los gange vom Samstig bes am Sonntigobe!Herrlech!Jo am elfi esch den ame alles fertig gsi ond mer send id Stadt glofe go wiiter fiire!=)sesch aso onglaublech wie vell Securitas das die agstellt händ döte...gläub me dere as Gäst!=)Easy esch alles fredlech gsi!Aber jedes mol wemmer gschwend os dem Areal use esch het mer we dorne Passkontrolle müesse wo di Securitas eim sganze Täschli osenandgno hend ond is abtascht vo obe bes onde!Esch halt Guernsey!Jojo aber esch es mega Erläbnis gsi!Ond ben froh gsi de ganz Mentig nome dihei shi ond omefule!Denne hämmer Höt au no Frei gha do Bankholidays send!Herrlechs Wätter ond de Josef het em Luki ond mer 20pfond ge zom go zmettag ässe!Das hämmer de au gmacht ond send em Square go Sushi ässe!mmmhhh!Nachdem beni in Saveway go poste ond han 6 zweliter Fläsche Wasser ond no vell anders iikauft!Han den es Taxi bstellt wells sehr onmöglech gsi esch met dem Züg Heizlaufe!Doch was passiert das blöde Taxi chonnt ned ond die nächste wo frei wäre müessti 2Stond warte!hm super!Hani mol Kolleg aglüte doch de esch ned gad omewäg gsi ond de hani dänkt jo de probieris mol met laufe...chum beni chli gloffe veriissts mer doch di verdammte Säck ond alles rogelet d'Stross dorab wo Auto fahre...hihihi...de beni wenes huen dene nochegseklet ond han de föif Fläsche chönne rette!=)Het jo niemer blöd gluegt!=)De het mer eini es Sack geh ond hans nomol probiert...sihe da jetzt händ doch di sieche scho weder gresse ond damol sen alli onder de fahrende Autos döre!=)Da cha nome mehr passiere oder!=)Guet weder alles zämegsammlet ond de haltet eini a woni grad sofort gfrogt ha öbsi mi cha metnä!Si het glachet do si alles metbecho het ond mer mega fröntli en Lift ge zo mer hei!uiui ben soo froh gsi!!Jo de beni usgstege on vor de IIgangtööre gstande ond mini Säck hends weder nöme möge ushalte...aso esch alles schön verteilt vor de Töre gläge!Nach dem ganze erger beni de schön id d'Sonne ghocket han afo es buech läse ond met em mami mega lang telefoniert!herrlech gsi!Jo ond jetzt bliibi Dihei ond morn gots weder los met schaffe.....tschüüüüüüüüüüüüüüüüsssssssssssss
last week

wow.. Zit esch a mer am verbiiflüge! ech chan mich gar ned würkli erinnere was wenn passiert esch i letschter Zit..
Aber da sind es paar Sache won ich erläbt han;Am Dunschtig hemmer äntlich mal Zit gha zum is Zumba z gaa! D Janay, d Kajsa und ich sind ine Zumba Klass i eusem Fitness :) haha mir hends mega luschtig gha, vorallem will mir die einzige gsi sind wons erschte mal det gsi sind ;) haha...I dere Nacht, hani en Punkt vo minere Bucket List chönne erfülle - "IN n OUT in the middle of the night". Am 11:45 hemmer de Wecker gstellt und sind usegschliche, was ja jetz zimmlich eifach isch will mir im Wohnmobil schlafed. D Zayra hed am Ändi vo eusers Husifahrt gwartet ond mer send zäme in in n out gfahre - det hemmer denne zmetzt i de Nacht euse lieblings hamburger verdrückt.. haha! crazy people...







Am letschte Fritig bini mitme Kolleg, em Nick go Znacht ässe - und mir sind in ganz Atascadero umegfahre und er hed mir alli riiche Hüser zeigt, am hügel! Und denne simmer go glace ässe, im Coldstone. Det chammer sini eigeti Glace zämestelle, mit allne mögliche toppings - sooooooooooo fein :) 



Am Samschtig bini s erschte mal imme Drive In (es kino verusse, womer mitem Auto vorere riisige Linwand parkiert und vo det us de Film luegt) gsi, mit de Deanna, Zayra, Melody, Kajsa und em Davin. De Film wo mir gluegt hend isch zwar ned so guet gsi (after earth) aber es isch en gueti Erfahrig gsi, won ich scho s ganze Jahr han welle mache... :) Nachdem de film fertig gsi isch, simmer alli zäme am Davin sim Kolleg sini Party in San Luis Obispo :) isch au sehr cool gsi ;) ussert das mir die Lüt ned würkli kennt hend am Afang.. aber mit de Zit isch denn gange :)






Übernachted henmer bi de Deanna und denn am negschte Morge simmer a ihrem Teich chli go sünnele und mitem Seilbähnli vom Baum is Wasser ine gfahre/gumpet :) mega cool gsi - ihres Huus gfallt mer mega! Si wohnt aber öppe 30minute im Land usse.. :(

d Kajsa am "seilbähndle" :)
ich am "seilbähndle" :)


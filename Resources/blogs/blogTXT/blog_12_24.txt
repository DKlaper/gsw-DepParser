fourth and fifth day in capistrano beach

So.. Äntlich hani widermal WIFI und vorallem Zit zum a mim Blog witer z mache, ich bin ja völlig hindedrii, immerno am vo de letschte Ferie schribe, debi bini scho i de nögschte Ferie :)

Am Dunnschtig in Capistrano Beach hemmer eigentli nöd wükli vill gmacht, ussert das mer ines Starbucks sind go Husufgabe mache.. nöd wükli cool. Aber will mer die Wuche frei gno gha hend hemmer müesse es par Sache nachehole damit mir dänn wenn mer zrug cho sind wider ufem gliche Stand sind gsi.
Am Abig bini no mit de Kajsa am Strand chli go jogge, isch u mega schön gsi! So gahd mer doch sogar no gärn go rennä!
Am Abig hemmer i eusem Ruum kochet und no chli Färnseh gluegt.

Am Fritig simmer dänn au am Morge früeh schowider usem Hus, sogar ohni Zmorge ässe und denn simmer uf San Diego gfahre. Det simmer en Kollegin vo de Brenda go bsueche, wo imne typische amerikanische riche viertel wohnt, so wie i de Filme beni mer vor cho. Sie het denn für eus Zmorge kochet wie imene füf Stärne Hotel. Hani natürlech gliebt, ich als Zmorgeliebhaberin. Nach dem guete Mal simmer denn alli zäme de Balboa Park in San Diego go aluege. Ich weiss ehrlichgseit au nöd gnau was de Park duet darstelle, aber es het es par rächt schöni Gebäude gha, es mega grosses Gwächshus mit schöne Blueme dinne und en japanische Garte, wo mir denn no sind es Teeli go trinke.
Nach eländ lange Zite simmer dänn äntlich go Znacht ässe im so genannte 'Thank God It's Friday', en guete Burgerplatz. Mitem Wyatt simmer denn no chli go d Stadt aluege, alli andere hend das natürli ned so interessant gfunde, mir Foreigner aber ebbe scho, für eus isch das öppis speziells! D Stadt hed mer also no rächt gfalle isch alles rächt gross gsi.
Am Abig sind denn alli usserd d Yvonne, d Kajsa und ich wider zrugg i dere Kollegin vo de Brenda ihres Hus und mir sind go d Seeport Village vo San Diego aluege. Au das isch u herzig gsi, s hed alles so chlini Lädeli gha ond schöni härzigi Restaurants und Yachte im Hafe. Dete simmer chli dür die Lädeli gstöberet und denn zum Abschluss vo dem Tag no es feins Glace go ässe :)






Gewächshus...

 
Teatime...


Balboa Park

San Diego City

Seeport Village
San Diego Sunset


Zacatecas - San Luis Potosí - Real de Catorce - Guanajuato

Ich meld mich wieder mal und wuensch allne na schoeni ostere! Ich erleb ostere mal ganz speziell, es git jenschti umzueg und si tuend na d'chruezigung naspiele. Isch voll komisch zum zueluege. Zum bispil die "procesión del silencio" das isch wienen fasnachtsumzug eifach bitz andersch und mit de ziit chli langwilig... Han bilder gmacht.

Ja ide zwuescheziit bini in zacatecas, san luis potosí, real de catorce und guanajuato gsi. Vo de staedt haetmer guanajuato am beschte gfalle bis jetzt, isch voll herzig det, haeds chlini parks, herzigi strasse, es paar gueti bars und so witer. 

Zacatecas isch vor allem cool gsi, wil det sones festival gsi isch. Haed mega vil luet gha und gratiskonzert, z.B. bob dylan, aber denn bini scho wieder weg gsi. San luis potosí isch au e schoeni stadt und det bini am karfriitig gsi, denn haeds die "procesión del silencio" gha, wo recht idruecklich gsi isch. 

Und denn s'coolste: Vo det us bini uf real de catorce (www.realdecatorce.net). Es mega herzigs doerfli mit vilne uslaender (vil schwizer) wo det hange blibe sind. Han det e schwizer familie kenneglernt, wo mi fascht na churzfrischtig zum chinderhuete agstellt haeti :-) Aber es isch denn andersch gange... Ja, und denn oberhalb vom dorf haeds denn na s"pueblo fantasma", e verlassni mine-stadt.

Huet gahni wieter uf san miguel de allende.

Bis bald
Anita

@ Marco Rossi: Ich han all die html-codes scho wieder vergaesse, scheisse, so schnell chas gah ;-)
@ Sibylle: Bald stelli na es paar foeteli vo playa del carmen online...


Und da na d'fotis:

Zacatecas

San Luis Potosì

Real de Catorce

Guanajuato
You deserve respect and will get it. (Panda Express Glückskecks)

"Der Mensch bereist die Welt auf der Suche nach dem was ihm fehlt.

Und kehrt zurück, um es zu finden."
 WOW!! gester sinds genau 8 Wuche gsi, sitt ich da acho bin. D'Ziit gaht echt schnell verbii aber irgendwie au ganz schön langsam. Und ich muess zuegeh, die letscht Wuche isch nid grad die Best gsi sit ich da bin.. Han chli Heiweh gha und han mich igendwie eifacht nid so wohl gfühlt gha. Aber jetzt isch wieder besser und denn hani denkt als Veränderig dueni au grad min Blog mal chli ändere xD 
Am Mittwuch Abig hemmer Movie-Night gha ide Schuel vom French Club, und das isch echt cool gsi. Jedä hett chli öbis zum esse oder trinke mit bracht und ich han vorgha es Toblerone Schoggimousse z'mache. Aber die hend da igendwie en andere Rahm wo nid fescht worde isch.. denn sichs meh sone Schoggi Sauce gsi und mini Hostmom hett denn gfunde mir chönts ja probiere bache.. und use cho isch denn schlussendlich das:  


 Und de Sage hett d'Schüssle usgschleckt :D

Also de Gschmack isch nid schlecht gsi aber es Schoggi Mousse isches definitiv nid gsi ;-) Aber es hett so viel anderi leckeri Sache zum esse gha und so typisch amerikanisch (Cookies, Ice Cream, Pizza…) (By the way, ich han hüt s’erste mal gwagt uf e Wag z‘stah und ich han nume 1 Kilo zuegno :D )Anyway, de Film wommer gluegt hend hett gheisse À la Folie… Pas du tout oder in English He Loves me, He oves me not und er isch richtig genial gsi. Müender unbedingt luege bi Glägeheit, isch mit de Audrey Tautou (i love her!!) 
Am Dunnstig bini mit minere Hostsis und drü Kolleginne is Yoga gange und es isch so cool gsi. Ich bin mer ez am überlege, ob ich regelmässig sött gah. J

Am Fritig hemmer denn wieder mal es Football Homegame und es isch voll cool gsi. Ich han zwar nur chli meh als eis Quarter gseh (de Rest hani ide Pizza Factory mit Kollege verbacht) und d’Grizzlies hend leider scho wieder verlore.. But it was fun!
Und gester bini denn mit 4 Kolleginne uf Fresno gfahre, das isch öbe einehalb Stund mitem Auto entfernt und denn simmer döt in Panda Express. Das isch American Chinese Food und eifach köstlich! De Rest vom Tag hemmer mit Shopping verbracht =)


Suscht sind au alli scho völlig im Halloween-Fieber (wie ihr uf de Bilder gsehnd :D ) und alli sind am plane als was sie sich sölled verchleide. Es git die Schuel sonen Halloween Dress-Up Day und da chunt echt jedä verchleided id Schuel :D Und denn bini au na zu zwei Halloween-Partys igladed und denn isch ja scho bald Homecoming. Wie ihr gsehnd, busy busy busy ;-) 
Vermiss oi, eui Kim
P.S. mir hend jetzt no zwei jungi Büsi becho aber hans nanig chöne fötele, sind uuu mega schüüch..


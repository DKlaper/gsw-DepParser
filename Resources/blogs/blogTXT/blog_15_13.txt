road trip to South Dakota


Am Donnstig nachem scrimitch semmer losgfahre rechtig South Dakota. Mer send ca 4.5 Stond gfahre, bes mer en Mitchell euses erste Motel hend choenne bezieh. Am nexte Tag bevor mer wiiter rechtig Weste gfahre send, semmer no go en Chorn Palast go aluege. Di ganze Waend send us Chorn ond jedes Johr moeche sie d Waend neu.


Corn palace in Mitchell

Ganz speziell esch, dasses zmetzt e dem Chornpalast en Sporthalle het. Au do send alli Waend gschmoeckt met Chorn.




Nachem Chornpalast hemmer eus uf de Weg rechtig badlands gmacht. Mer hend ca 3 Stond mueesse fahre bes mer dete xsi send. Das het grad glaengt zom en nap z neh em Auto :)



On the roadAendlech acho, han ich d "Baerge" gnosse. Es esch kei Verglich zo eusne Baerge, aber es het sech fasch chli we e de Schwiiz agfuehlt. Met em Auto semmer dor de ganz national Park gfahre ond hend emmer weder agfhalte zom Fotis mache ond zom uf die Baerge ufe z chlaettere.

Badlands national Park

Mary ond ich Zmetzt e dene Baerge esches zemli heiss xsi ond well a dem Tag 96 Grad xsi esch, esches grad nomol heisser xsi.

Patty, Mary, Ich












De Mary ond mis Ziel esch, a jedem coole Ort es Foti z mache wo mer gompe. hihi maengisch ben i froh, kennt mech niemer do wenn mer weder es neus jump Foti moeche. :)

Nach de badlands esches wiiter gange e Bondesstaat Wyoming. Det semmer go de devils tower aluege. De Baerg esch hoecher xsi we d badlands, aber emmerno kei Verglich zo de Schwiiz. Ich ben meega fasziniert xsi vo de regelmaessigkeit am Baerg met denne Falte oder we me dem au emmer seit. :P

On the road again

Devils Tower



Bes jetzt het jede Obe so usgseh. Das esch kei Wetz. Ich han sett ich do ben hoechstens 2 mol Raege gha ond sosch emmer schoens Wetter.

Beautiful eveningE die Rechtig gohts zom Mount rushmore, crazy horse, Keystone ond em national park needle. Bem wisse Huus uf de rechte Siite esch s Motel wo mer 2 mol oebernachtet hend.

Am Samstig am Morge semmer zemli frueeh ufgstande ond hend eus uf de Weg zom crazy horse gmacht. Das esch zemli beeidrockend xsi, ond vell cooler wenn mes life xseht we wenn mes uf Belder aluegt.

Crazy horse

boese bisonDe wonderschoen Bison stoht zmetzt e de Usstellig bem crazy horse.

liebe bison



Ich, Patty, Bryan ond Mary

Wo en Arbeiter usegfonde het, dass ich vo de Schwiiz ben, het er mich beschmoeckt met Indianersache ond het gseit: Du muesch oebbis z verzelle ha wen hei gosch ed Schwiiz ond dorom besch jetzt en Indianer. :D

Swiss IndianMet de Ziit hend d Mary ond ich noemme so lost gha all die sache azluege ond dorom hemmer es bequems Baenkli gsuecht ond afo Fotis mache. Das mol ohni jump :)



De See esch eigentli ned so speziell, aber wo ich ehn xse han hets mich grad ad Kanada Reis erenneret, wo ich met minere Familie vor ca 4 Johr gmacht han.

Nach langem fahre ond verschednigem aluege hemmer de endlech no de mount rushmre xseh. Ich frog mich jetzt no wie das alles he choenne gschleffe ond useghaue werde. ich han nonie so es grosses Gebilde emene Stei xse. ich ben rechtig fasziniert xsi.

Mount rushmore



De Mount rushmore esch jo scho spannend, aber d Mary het ploetzli ganz oebbis anders vor erere Linse gha. :)

Was guckst du???

Das velle aluege, Fotis mache ond gompe het natuerli honger geh. Das esch di best Sorte: Moenze met Schoggi Stoeckli.

Es Moenzeschoggi Glace doeff natuerli ned fehle

Am Samstig bevor mer zrogg es Hotel send, semmer no dor de Needle national park gfahre.  Das het mer meega gfalle. ich due de no es paar fotis meh en Blog vo do. ich han ebe kei akku meh gha met de amera ond doro han i no alli fotis vo det ufem Handy.



Needle national park


Am Sonntig am Morge, bevor mer zrogg uf Nebraska gfahre send, hemmer natuerli no muesse go d Familie Feuerstein bsueche.

Flintstones :) Fred Feuerstein

Wiiter esches gange zo de wind cave. Das esch meega beidrockend xsi. Mer hend en Fuehrig gha wo ca 1 Stond gange esch. Was meega speziell xsi esch: Wo mer gwartet hend zom losgoh, chonnt en Familie ine. Sie hend es chlises Meitli debi gha ond em erste Moment han ich gmeint es esch mini chli cousine d Laura. Ich han denkt was macht sie do... Sie gset genau glich us we wo du es bez chliner xs besch. ich scheck der mol es Foti vo ere :) ich han gar ned gwoesst, dass du en Zwillingsschwoester hesch hihi

Wind cave









En rapid city hemmer en Aesshalt gmacht ond hend det en cousine vom Bryan troffe. Es esch es REstaurant xsi, wo alles gschmoeckt xsi esch we emene Fuerwehrhuus.

Es Fuerwehr RestaurantNatuerli mueemmer au do es Foti mache, ond das esch eine vo dene Moment wo i froh ben, dass mich niemer kennt. :)

Sogar do moeche mer es jump Foti
Sexy Fuerwehrhuet :)DAs Wochenend esch leider vell z schnell verbi xsi, aber ich hans en volle Zoege gnosse. ich han nonie so en schoeni Landschaft xseh e mim Laebe ond ich glaub ich werde das au noemme so schnell weder xseh. Ich ben mer vorcho we en stalker, well e dene 4 Taeg han ich ca 900 Fotis gmacht. :)

E mim nexte Blog verzell ich de oeber mis erste Volleygame. ich saeg nor fang so vell: IT WAS AWESOME <3

Bes gli weder
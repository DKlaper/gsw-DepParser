X-mas Time

Oh mein Gott I weiss gar ned wo afo verzelle sett mim letste Itrag. Jedes Mol wenn ich do schriebe muess ich e mine Belder go nocheluege wo ich ufghoert han z verzelle ond jedes mol stell ich fest, dass ich scho es Zittli noemme gschrebe han, well ich tuusigi vo Fotis han. :D

Amene Wochenend Afangs December wo d Mary es Basketball Turnier e de noechi vo Omaha ond de James es Swim meet en Omaha gha hend semmer natuerli beides go luege. Nachdem d Mary fertig xsi esch met spele send d Mary, Patty ond ich go "shoppe" besser gseit mer hend versuecht moeglechst grusigi oder lostigi Sache azzieh. Am Schloss semmer emene rechtige Groesi Lade glandet ond eus hets fasch verbotzt vor lache.... :) Nachem "erfolgriche" Shopping semer go luege we de James schwemmt. Es esch en reesigi Alag xsi ond wo s Lied Sweet Caroline cho esch ben i mer vorcho we em Apres ski en Arosa. All schwemmer send ufgstande ond hend afo tanze ond luut senge. Ufem Heiweg hemmer ganz vell Wiehnachtsbeluechtige xse ond ennerhalb vo ca 10 Minute han ich oeber 100 Fotis gha. d Mary het gseit: you're weird why do ou take so many pictures of christmas light? Ich han gschmonzlet ond gseit ganz ehrlech i weiss es selber ned aber es gseht eifach hammer us ond e de Schwiiz send praktisch all Luet z fuul zom Wiehnachstbeluechtig em GArte z haenke.

Zmetzt uf de STross em Nochberdorf vo Audubon, Exira, hets en riiisige TAnnebaum gha wo me vo wiitem scho xseh het Luechte.

Es paar Taeg spoeter semmer amene SOnntig Morge met de ganze Familie uf Carroll go euse Tannebaum ussueche. Ond wo mer heicho send han ich ganz oebbis speziells erlaebt. Ich han de Santa Clause persoenlech troffe. Ich han emmer gmeint de gehts ned aber es geht en ahnschienend doch. Foer all wo mer ned glaube lueged ich han en Bewies do:
(haha Dad jedes mol wenn ich die Fotis aluege chonnt mer din cool Ziitsproch en Senn :) )

Em Huus selber hemmer au afo Wiehnaechtlech schmoecke ond ich han glaub di meist freud gha vo allne a dem Wiehnchatschrimschrams.

Am Mettwoch vorem Wiehnachts break send d Patty ond ich go shoppe. Em Jordan Creek was en reeesigi Mall esch hets natuerli en oeberdimensionale Tannebaum gha ond ganz ehrlech ich haett choenne de ganz Tag vor dem Baum setze ond de Baum aluege anstatt go shoppe :P

A Wiehnacht selber semmer uf Nebraska anes Hochziit gange vom Bryan sim Neffe. Dor das, dass ich nonie anere Trauig ond katholische Chele xsi ben, esch das ganze es neus Erlaebnis xsi foer mech. I saeg euch die Kotholike e de USA hend es halbs Training wenn sie ed Chele goend. haha Staendig ufstoh, absetze, chnuendle ond das ganze weder vo vore. NAchem Hochziit semmer 3 Stond gfahre zom go Wiehnacht fiire met em Bryan sine GSchwoesterti.

De Wiehnachtsbaum be eus deheime esch typisch amerikanisch xsi: liechterchettine dromome gwecklet, veli ornamaent ond en reese Huufe met Gschaenkli.

Chorz nach Wiehnacht het s Training em Basketball leider scho weder agfange, was so vell heisst we usschlofe am Morge gehts ned :( A  eim Tag hemmer es scrimmage(Testspel) e de noechi vo Ames gha. Det esch s Iowa state college. NAchem scrimmage semmer metm Team go es IOWA STATE baketballspel go luege. Das esch meega cool xsi. honderti vo LUet ond ei reese Party.

E de gliche Woche ben ich met de Mary go Frozen luege, waehrend d Patty ond de Bryan emene andere Felm ghocket send. Zersch hemmer gmeint mer send emene falsche Felm well niemer andersch em Ruum xsi esch aber omso besser de het eus niemer gstoert. Was speziell esch a Amerikanische Kinos wenn es Ticket chaufsch chasch setze wod wotsch ond bechonsch ned en Reihe ond Nommere zueteilt.

Neujohr hemmer emene Hotel gfiiret met e paar anderne Familie vo Audubon. Ehr glaubets ned aber am nexte Tag han ich am Morge am 9i Training gha.... Mer hend mueesse en Mountain roenne, was alles en allem 100 mol dor d Tornhalle sprenge esch. Eimol em Laebe ond niemeh weder.

Wo d Schuel weder agfange het han ich doeffe amene Samstig met de Brianna ond de Taylor anes Rodeo en DesMoines. Das esch genial xsi. S STadium esch zemli gfoellt xsi. WO d Cowboys emene Chreis gstande send, di amerikanisch Flagge agluegt hend ond d Hymne gsonge worde esch, esches mer chalt de ROegge abgloffe, wells so en cooli Stemmig xsi esch. Bevor mer aber as Rodeo send hemmer d Stadt nochli agluegt. Natuerli semmer ned gloffe mer send alles metm Auto go aluege. :) Mer hend bemene Hotel ghalte ond send ine go luege, well das ahnschienend es super fancy hotel esch. Ganz ehrlech ich han nonie so es geils Hotels xseh. met emene Wasserfall, Glaslift ond ere reese Halle han ich noemme choenne hoere stuhne.

Letst WOche hemmer Pink out gha be eus diheime. Das esch an event wo d Amerikaner dorefuehre gaege Brostchraebs. Mer hend sogar pinkigi Dress gha zom spele. ich han s Gfuehl gha 5 Soili sprenge oeber s Basketball Feld, well s pink esch defintiv ned schoen xsi :P

Am gliche WOcheend semmer anes Schwemm meet vom James gange. wo mer heicho send han ich es paar Sache packt ond de ben ich zom Tim Andersen, an AFS volunteer, wo di meiste AFS Ustuschschueeler vo eusere Region oebernachtet hend, bevor mer de am SOnntig eusi Orientation gha hend, wo de Oscar(vo Denmark), Karl(vo Sweden) ond ich eusi Laenderpraesentatione gha hend. Am Samstig Obe semmer go bowle ond ich han nonie so schlecht bowlet we denne hahaha  ooops.

Letst Mentig esch s Militaer zo eus ed Schuel cho ond het met eus en Trainingsdorclauf gmacht, wo sie normalerwis met de Rekrute dorefuehre. Das esch zemli hert xsi aber es het mer spass gmacht. Bsonders gfalle hend mer d Luet e de Uniform. :) Es het sogar en Frau gha wo met cho esch. :)

So das waere weder mol alli Infos.

<3

das waer s perfekte Outfit foer pink out

En rechtige Gschmacksverstucher

Swim meet in Omaha

Warte bes de James endlech schwemmt

Omaha by night

AMAZING

Tannebaum z metzt e de Stross en Exira

Tannebaum ussueche

Mary, Patty ond ich am Tannebaum ussueche

Who's that?

It's SANTA CLAUSE



Ich han die Staege gschmoeckt

Shopping anstatt Schuel

Letsti Wiehnachtsichaauf go mache

I ha sogar mis Auto gfonde

CHRISTMAS MORNING

Santa visited us 

Iowa State against Holy Cross.

Basketball

My sister lonely in the theater

Dasch das reesige Hotel wo mer send go aluege

Wasserfall em Hotel was wetsch no meh

Bleck usem 8. Stock

Rodeo in DesMoines



Waehrend de National Hymne



Pink out met de Kaitlin Schultes ond de Taylor Nielson

Kaitlin Schultes, Courtney Rudolph, Taylor Nielson ond ich

Swim meet at James's college 

Audubon foreigners 2013-2014: Oscar Felfel(Denmark), me and Karl(Sweden)

All foreigners at the Albert the Bull: Karl(Sweden), me, Lisa(Austria), Sonja(Germany), Zain(Georgia), Sofie(Norway), Saki(Japan), Joey (Germany), Oscar(Denmark),Leo(Brazil), Antonio(Italy), Jana(Germany), Giovanni(Italy)
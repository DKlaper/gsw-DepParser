13.11

Min Tsiischdig:
Hüt het dSchuel am halbi 10i ahgfange, drum hani chöne mit de Riina mitfahre...
I de Klassestund hemmer zersch e paar Sache besrpoche, und nacher hemmer e Komödie über de Lenin glueget, und de gröschdi Teil het bis jetzt i de Schwiiz gspillt :-). Si hend zwar grotteschlecht Schwiizerdütsch gsproche well alli Schauspieler us Russland oder Estland chömed, aber isch trotzdem schön gsi zum wieder emal Berge & Sunne z'gseh.. Ja, a Vitamin D manglets eim da obe scho ebizzeli- ich bi nuscho happy wenni e paar Sunnestrahle vo Sunneuntergang abbechume.
Wie au immer, i de nechste 2 Computelektione hemmer en Vogel kontrastriich in Illustrator übertreit, und denn isch min Schueltag au scho fertig gsi. Denn bini uf de Bus gloffe und im Sunneuntergang (am halbi 4i :-O) heigloffe.
Dihei hets e warmi Schoggi geh zum Uftaue und am Abig hani denn ebizzeli entspannt und susch eich nüt grossartigs me gmacht...

Okidoki, denn wünsch ich eu en schöne Tag morn. Tschüssi :-D
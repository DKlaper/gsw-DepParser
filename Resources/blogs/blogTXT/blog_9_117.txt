26.10.2007

Nachdem dasi min Schatz schön ben go abhole Gester am Flughafe, hämmer en super schöne Obe metenand verbrocht ond send gli go pfuuse. Am Morge semmer denne gmüetlech ufgstande händ fein Zmörgelet ond send denn in Stadt chli go omeschländere. In Covent Garden hets en Duurmärt ond vell Stossekönstler. Die hämmer denn chli bewonderet ond bemene Stand es mega schöns London Shirt kauft. Sesch aso rechtig schön romantisch gsi.=) Zom euses Höngerli am spötere Nomitag zberuige, semmer imene französische Restaraunt  es feins Plättli go gnüsse. Wonderschön.....=)Zom chli verdaue esches denn nochli wiiter gange ide Stadt.Mehr händ no vell agluegegt ond vell Schrett gmacht. Denne esch scho Obe gsi ond mer händ met de Amsle abgmacht zom go Spiise ond denn en Usgang. Natürli hets weder em Fridays agfange...esch halt scho super mis Stammlokal...=)Mer händ is denn en riisige Caipirinha zom Apero bstellt. Leckerschlecker=) womer de ufgrüeft worde send a euse Tesch, hämmer is en feine Bode agässe för nochär. Esch aso sehr guet gsi. Nachemen Tschüss-Drink esches los gange in ZOO. Dasch en Disco Bar ond es got mega geil ab. Herrlechi stemmigs Musig ond eifach mega fun. Sesch aso de doch chli spöter worde.=)Mer händ denne de Nachtbus gno wonis denn eifach neume usegloh het ond mer no en rächte Fuessmarsch händ müesse härelege.Esch natürli relativ lostig gsi. Dihei hämmer denn nochli wiiter gmacht bes denn scho fasch hell worde isch. Denn esch en guete Ziitponkt gsi zom go schlofe..=) Aber sesch en hammer schöne Tag gsi ond en super Nacht....ond wonderschön das alles met min Schatz zerläbe....
Palju õnne, Marguus!

Hallo!

Hüt het min Gaschdvater Geburtstag gha, und drum het er vo mier e grossi Schachtle Liquor-Praline becho :-) 

I de Schuel hemmer fasch ei Stund Mittagspause gha, drum sind mier (Petra, Birgit und ich) ines chinesisches Restaurant go Zmittag esse :-D Es het zwar nume 4 Euro koschded, isch aber trotzdem HIMMLISCH fein gsi!! Es isch eifach genial wenns Esse so günschdig isch. S'einzige erwähnenswerte wo i de Schuel na passiert isch, isch dass mir i de 7te Lektion i de Aula nomal so en Englisch-ahbetende Vortrag becho hend; inklusive Singstund am Schluss ;-) Ich has jetzt aso definitf begriffe dass die Schuel extrem vill Wert uf di Englischi Spraach leiht. Aso eigentlich merki das jedi Englischlektion, mir hend nemli morn en Englischtest und ich han gar NÜT begriffe, eifach au well die scho 6 Jahr länger Englisch reded als ich :-/ Jänu, es git definitif wichtigers im Läbe.

Zum Bispiil dass hüt mini Kontaktperson (Carol) und min Vidin (Sander) uf Bsuech bi ois Dihei gsi sind. D'Riina het es riiese Buffet uftischet, vo Lachsbrötli über Guetzli und Olive bis hii zu Torte :-) Sie sind ca. 3 Stund da gsi und hend i de meischde Ziit uf Estnisch gredet und ich ha eifach versuecht so vill wie möglich ufzschnappe, was zum Teil au klappet het :-)

Nacher hani wieder e halb Stund trainiert und spöter echli TV mit de ganze Familie glueget und dezue glismet, gredet uund so wiiter.

Na öbbis zum Schluss: Drucket mir morn dDuume, ich mus 360m! Staffellauf vor de ganze Schuel ränne :-O Das wird bestimmt en heide Spass ;-)

Ich hoffe eu gahds allne guet... Tsauuu!
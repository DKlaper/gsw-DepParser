SENIOR night at the volleyball homegame

Die Woche hemmer am Zistig euse letste Volleyball homegame gha. Es esch Tradition, dass d Eltere vo de freshman Speler foer s Aesse luege. Mer hend cookies, subway sandwiches ond veles meh gha. Zuesaetzlech hend d Juniors de locker Ruhm gschmoeckt. Jede Senior het es Scheld met sim Name am locker gha ond zuesaetzlech Balloen. Uf de lockers obe hends en rese Liechterchetti ufghaenkt. Es het suuper usgseh, aber mis Natell esch halb am sterbe xsi, dorom esch d Qualitaet vo de Fotis ned guet.



Min locker

En grosse Teil vo eusem JV ond Varsity Team


Ich ben meega begeisteret ond glichziitig trurig xsi, wells euses letste homegame enerhalb vo de conference xsi esch. Vorem Spel esch jede Senior einzeln ufgrueeft worde, de send d Eltere usem Publikom cho ond denne hemmer no es Foti zame gmacht. Nach dem ganze Prozeder hemmer eus de afo iwaerme. Bem iwaerme het alles klappet we emmer. S Spel het de aber leider zemli andersch usgseh ond mer mueend en Nederlag als euses letste homegame en Erennerig bhalte. 
D Saison esch aber noni ganz fertig ond dorom hemmer emmerno d Chance ufene guete Platz e de conference ond wer weiss velecht laengts eus denne, dass mer choenne be de state go spele. Das waer meega cool.
Ehr froged euch jetzt velecht was ich mache, nachdem d Volleysaison verbi esch. Ich han mech entschede go Basketball z spele. Ich ben jo gspannt we de das werd. Es sege all, dass es no besser esch als Volleyball, aber ich chan mer da ned so recht vorstelle, well d games em Volleyball send scho de Hammer. D Basketballsaison foht ergendwenn em November ah ond goht bes em Maerz.
D Puppies wachse emmer we me ond esse so zemli di ganz Ziit. Scho gli foemmer afo d Hoend verchaufe, wenn mer oebber fende wo sie wett. Ich hoffe das mini smexy niemer wett, aber well sie die schoenst esch vo allne denk i werd sie eini vo de erste Hoend sie, wo eusi Farm werd verloh. Beses aber so wiit esch, gnuess ichs jedes mol wenn i ed Scheune go:





E de Schuel laufts we emmer. Ich muess zom Gloeck fasch nuet mache, ond chan dorom jedi frei Minute gnuesse ond ergendoebbis met Kollege ond de Familie onterneh. :) Ich gnuesses so rechtig, dass i ned vell muess mache.
S Wetter esch be eus en chorzer Ziit zemli vell chaelter worde. Am Morge fallts eim scho chli schwerer zom ufstoh, well onder de Decki esches vell gmueetlecher we d Loft em Ruhm. Mini Gastmom het mer verzellt, dass sie en elektrischi Waermedecki het wo ich de em Wenter chan bruche, wenns so rechtig chalt werd. Ich freu mi jetzt scho uf das, werd aber jede Morge verflueche wenn i muess ufstoh. :)

Oebbrigens: HAPPY BIRTHDAY TO MY GRANDFATHER. I wish you a wonderful day. Enjoy it and stay like you are :) All the very best for your next hopefully 100 more years :D
Log Grufi du besch en Arosa em Igang, aber au do en IOWA :)

Momentan chonnt mer grad ned meh en Senn, aber ich ben secher es duuret ned lang, bes weder oebbis neus passiert. :) Bes denne woensch ich euch en gueti Ziit ond die wo no Ferie hend gnuesset no di letste Taeg bevors de rechtig Wiehnacht zuegoht :)
<3 <3
Rückblick uf di erst Wuche...


Swiiiiitzerland how are you doing???? Gahts eu allne guet??
Ich han viiles zum verzelle. Han scho so cooli Moment gha da in Australie, ich gnüsses richtig!
SchuelD Schuel isch nach wie vor super. Da ich än General Course mache und nöd Cambridge (han ja s First Certificate bereits idä Lehr gmacht) han ich immer in andere Klasse Schuel. Min Stundeplan gseht wie folgt us:
Monday (MO):  9.00 - 12.45 Use of English (Grammatik und all die Sache) bim Rob mit 2     Pausene däzwüsched für ä Zigi ;) Dänn hämer 1 Stund Mittag    13.45 - 15.30 ALPS (di ganz Wuche wird über verschiedeni Themas gredt und     am Fritig müemer Präsentatione mache) bi dä Emma
Tuesday (DI): 9.00 - 11.15 Use of English bim Rob    11.35 - 12.45 Writing bi dä Jennifer    13.45 - 15.30 ALPS bi dä Emma
Wednesday (MI): 9.00 - 11.15 Use of English bim Rob    11.35 - 12.45 Reading bi dä Narelle    13.45 - 15.30 Activity
Thursday (DO): 9.00 - 11.15 Use of English bim Rob    11.35 - 12.45 Listening bim Rob    13.45 - 15.30 ALPS bi dä Emma
Friday (FR):  9.00 - 11.15 Use of English bim Rob    11.35 - 12.45 Speaking bim Mark    13.45 - 15.30 ALPS bi dä Emma
Dä Rob isch meeeeega än coole Lehrer, er laht immer Music idä Stund laufe. Immer am Mäntig hämer än Test bi ihm idä Stund womer selber chönd korrigiere. D Emma isch au ganz ä liebi, sie isch eifacht mega hilfriich und redet gern und viil. Au di restliche Lehrer/inne sind ok, ich han die halt eifacht erst eimal gseh bis jetzt.
Klassezimmer:




Hostfamily
Mit dä Rhonda han ichs jetzt meeeeega guet. Siit mer das mitem Rauche klärt händ und ich so oft ich wot därf go rauche, isch alles super. Gester simer bi ihrere Tochter dihei gsi.  Rhonda hät ä Tochter wo da lebt und än Sohn wo in New Zealand lebt. Ihri Tochter, d Jasmin hät 2 Töchtere, d Ivy wird am 30. September 5i und d Ella isch vor ca. 3 Wuche gebore. Ihre Sohn, dä Hayden hät än Sohn. Dä Sohn lebt aber bi sinere Mum, d Larissa. Dä Hayden und d Larissa sind beidi erst 22i und si sind nie es Paar gsi. Dä Chlii vo ihne heisst Xavier und isch bald 2i. Im Moment isch d Larissa mitem Xavier (wird immer Little X oder X Man gnennt) uf Bsuech bi dä Jasmin, aber si gönd am Mittwuch wieder zrugg nach New Zealand. Am Samstig gits ä riiiiisä Birthday Party für d Ivy. Ich froi mich scho, wird bestimmt wieder cool. Di chli Ivy isch nämlich ganz ahänglich und isch immer bi mir gsi gester Abig...
Praktisch au zu minere Hostfamily ghöred d Trish und d Anna. D Trish wohnt obe a eus und d Anna isch ihri Studentin. Sie isch da in Surfers Paradise mini "bescht Fründin". Mir zwei verbringed würklich sehr viil Ziit zäme.
Links une das isch min Balkon:



Surfers Paradise
In Surfers Paradise chasch u viil unternäh. Idä City selber häts mega viil Shops, Restaurants (vorallem Fast Food) und än wunderschöne Beach. Es isch dä HAMMER!!!! Usserhalb häts mega viil Freiziitparks wie s Movie World, Wet'n'Wild Water Park, Aqua Land, Dream World und wie das Zügs au immer heisst ;) Am Samstig simer eigentlich vo dä Schuel us is Movie World, ich bin au agmolde gsi, aber han s erstmal verpennt. Han kein Wecker gstellt gha, will dä unter dä Wuche automatisch losgaht. Aber leider am Weekend nöd :( Naja, egal aschiinend isch es mega chli gsi und eher für Chinde denkt. Nöd so attraktiv...
So, jetzt weissi au grad nüt meh zum verzelle.. Ihr wartet bestimmt scho alli lang uf d Pics. Morn nimm ich min Laptop mit id Schuel und wird Pics ufelade. Leider würds vo dihei z viil MB verbruche, ich han nur limitierte Zuegriff!
Anna & me:


So ihr Hübsche, ich wünsch eu ganz än schöne Tag und bis bald...
XOXO Sabrina    
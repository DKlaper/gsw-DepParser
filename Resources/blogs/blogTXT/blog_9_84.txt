18.04.2008

Hallihallo.......we emmer lauft die Ziit wie am Schnüerli ond ich erlebe soo vell cooli Sache! S`letschte weekend esch weder mol de hammer gsi! Ben met mine zwe Wiiber in Usgang. Zersch semmer zor Rachael hei chli go vortrenke. läck du mer händ die es verdammts boff i dere Hötte enne. esch aso onglaublech wamer do aues fent wemmer chli omeluegt! Aso so chönti ned läbe ond leider hani vergässe es Föteli zmache!=) De hettis ere Steppdade id Stadt abergfräset ond mer send uf Bartuur! Händs eigentli no rächt lostig gha. Am schloss semmer wedermol is Rougs go abshake!han de dete mega vell lüüt droffe woni kennt han ond ben de nachdem met dene no ines friendshouse. händ en mega lostige Dvd gluegt bes de weder alli ergend neume am pfuuse gsi send. So am halbi elfi am Morge hani mech de ofe heiwäg gmacht. ben de nomol rasch go schlofe ond de met de Carola ane Tanznomitag wos dorchschnettalter 70gi gsi esch!Händ aber mega fun gha met dene alte ond abtanzet wie di gstörte. Super gsi! Esch öber tschatschatscha, Salsa, wienerwalzer....gange...i säge nor hammer....!!de am Obe hämmer weder salsa güebt för en liberationsday. Hui send aso alli ächli hangoverd gsi...aber au da esch mega guet gsi. Jo ond em Luki sis Mami, chli Schwöster ond Grosseltere send of bsuech gsi för ganzi 9 Täg! Esch mega schön gsi ond han super Gspröchli met de Denise gha womer andersch gholfe händ!mega schön! jo am Mentigmorge isch mi de de Josef cho hole zom in Spital zgo!Esch eigentli no schnäll gange! Han mer so es geils blaus Hömmli müesse azieh ond ofe de Schrage legge wosi de met em Ultraschallgrätli öber min Körper gfräset esch!Sie esch glaub chli en morge moffel gsi ond het ned vell vo sech lo ghöre!Das heisst för mech ich muess en Woche of Brecht warte!Bäää!De het mi de Josef ofenes feins Zmorge iiglade amene mega schöne Ort. Mer händ de au weder ziit gha zom chli rede ond das het soo guet do!am Nomitag beni de met de Carola in Tahi- Garte go Käfele ond schnöre be wonderschönstem Wätter. Zobe esch weder Tanze agseit gsi ond di ganz Luki Familie esch au cho metmache....mega lostig gsi!Han de de Alina (chli schwöster) Salsaschrett biibrocht....uiui het die freud gha ond de chasis ersch no super...jojo esch super gsi! Am Ziistig obe beni de metemene Kolleg go Querflöte üebe....läck die händ grad chli en Hötte du...met Swimmingpool enne ond hesch öppe 5 Rüm zor Uswahl wot gärn möchtisch dis ässe iinä!=)Händ de ganzi zwe stond güebt ond sesch wonderschön gsi!Jo denne bem schaffe esches di ganz Woche sträng gsi aber tiptop. Am Donnstig send de em Luki sini Lüüt weder abgreist ond jetzt esches grad weder leer i eusem Huus!Aber jetzt chonnt jo gli de Stefan weder ond i freue mi riisig druf Ond au mega fest ofe Däddy ond Beni!=)Hui da werd de en mega schöni Woche ond ich han Ferie...juhui!Jo ond Morn hanis de nomol sträng muen am 8ti afo. Zobe beni no amene Gebori iiglade ond am Sonntig dueni de nochli potze ond mi ferue of min Bsuech!!
1 monat in estland :D

Yippie! Hüt binich genau 1 ganze Monet in Estland!! :-) De ledschdi Monet isch glaub de mit abstand wichtigsti Monet bis jetzt i mim Lebe gsi, genau so wie de ahstrengendsti, ufwüehlendsti, emotionalsti, schönschdi, ufregendsti und wägwiisendsti... Ich bi jetzt aber definitf ahcho, han mich guet ihgläbt und han villi neui und tolli Lüüt us de ganze Welt kenneglernt. Usserdem hanich es neus Dihei, e neui Stadt und e neui Schuel. UND ES GFALLT MER VERDAMMT NOMAL MEGA FESCH DA! :-)

Besides, I wanna thank all my Eesti People who are reading my Blog that they are so kind and friendly to me :)) You are really great!

Ich han das hüt morge gebührend zelebriert i dem ich eifach mal verschlafe han ;-) Ich bin, oh Wunder, trotzdem pünklich fertig gsi...
I de Schuel hanich hüt en Französisch Voci Test gha. Da si mier das aber nid gseit het hanich e zimlich schlechti Note gmacht. Usserdem het sie mir dWörter uf Englisch gseit, d.h ich ha zersch alles is Dütsche möse übersetze und denn is Französische. Ja proschd nägeli! ;-)
Defür hanich im Estnische es 5i becho (ja Justus, es isch schwierig zum 6 Sätz lerne!!)- di beschdi Note da in Estland. Genau so wie bim 60m Sprint im Sport :-D Ich mus aber zuegeh, ich bin im moment au übermässig motiviert... ;-)

Nachem Sport hemmer wieder Klassestund gha. Hüt hemmer dKlassesprecherin gwählt (ich han eifach dete ufgstreckt wo mich allo ahglueget hend und gseit hend: "now put your hands up, noooow :-)", aber ich bi zfride mit de Wahl, sie het nämlich mega kuuli rooti Haare ;-)

Nacher hani bis am 6i Zeichne gha. Hüt hemmer verschiedeni Silhouette mit Chole abzeichnet. Nacher hemmer oises Bild mit verschiedene Objekt und Hell/Dunkel Effekt müse ergänze... Ich machs mega gern, aber ich bechum hald nid so es grosses Feedback was ich verbessere chönd well dLehrerin nume wenig Englisch redet. 

So en Himmel wie uf em Bild hanich übrigens jede Abig. Keis Foti uf dere Welt cha beschriibe wie wunderschön de Himmel da isch, es isch als ob du 5 verschideni Bilder uf einere Liinwand hettisch und du chasch dich nid entscheide welles du ahluege wodsch well alli atemberaubet sind. Echt jetzt, so öbbis werdet ihr i de Schwiiz NIE gseh ;-)



Ich hoffe eu gahts trotzdem guet und hend bis jetzt en schöne Monet gha ohni mich :-)

Sodeli das wers au scho wieder gsi für hüt... Tsauuuu <3

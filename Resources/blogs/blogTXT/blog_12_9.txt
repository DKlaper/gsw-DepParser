senior ditch day :)

Am Donnschtig isch Senior Ditch Day gsi. Das heisst so vell wie, alli Seniors (Abschlossschüeler) gönd ned id Schuel. Eusi Groppe hed sech entschede a Beach z go, also hemmer das au gmacht. Zerscht semmer downtown San Luis Obispo öppis go ässe, imne Restaurant wo Firestone heisst. D Kajsa ond ech send aber erscht grad no ufgstande zu dem Zitponkt, drom hend mer eus es Kafi ond en Muffin gholt näbedra. Vo dete us simmer denne uf Avila gfahre, a Beach. Det hemmer es paar anderi Seniors vo eusere Schuel atroffe ond hend met dene chli Volleyball ond Fuessball gspellt.. esch werkli mega loschtig gsi, alles mega cooli Lüt ;) Leider heds eifach chli fescht gwendet, drom womer chli hii gläge sind hemmer nacher usgseh wienes panierts plätzli, wöus de Sand om üs ome gwirblet hed...









teisipäev

Ich bin hüt am morge zum erschde mal in Rahinge go jogge. dStrecki isch 2,6 km und eifach en lange Chiisweg womer füre bis zu de Haubtstrass und denn wieder zrugg rennt. Grosse Nachteil: 2 sehr grossi, nöd ahgleinti und definitif nöd fründlichi Hünd :-( Ich ha sicher 10 Minute brucht zum mier en Weg sueche wie ich möglichst unuffällig a ihne verbischliiche cha . Ich wird snechst mal aso de Weg i di ander Richtig usprobiere ;-)
Zum Zmittag het mini Gastschwöschder Nüdeli mit Eierschwämmli gmacht, sehr lecker :-D
Am Namitag hani wieder mal echli Estnisch glernt und mir ahgfange die 14 Fäll iihzpräge-e hoffnigsloosi Sach! Ich weiss jetzt wieso selbst dEeste das ersch i de 4 Klass lerned...
Naja, immerhiin chanich jetzte bis uf e Milion zähle :-D


  Zum Znacht sind nume min Gaschdvater (Marguus) und ich dah gsi, was eigentlich no guet gsi isch well mer bis jetzt gar nonig so vill mitenand gredet hend... Uf jede Fall hend mer denn no gaaanz lang zeme am Tisch gsesse und über fische zu Heiweeh bis über muna kivi tee (Eier-stein-strasse-> min erschde Insider ;-D) gredet
Das wers schowieder gsi für hüt! Take care ;-)
 
Sunneundergang & anderi schöni Sache

So ich mäld mich wieder mal.
De Dunnstig hend all Cambridge Schüäler eh Sunset Cruise uuf em Noosa River döfe gnüsse. Es isch mega eh schöni Fahrt gsih... verbi ah allne Villene. Aso wenn öpper nöd weiss, was er mir uuf Wiehnachte schänke söll... ich wür mich mit sonere Villa z friede geh :)  da aber uuf em Schiff BYO (Bring Your Own) gsih isch, hend sich viel am Schluss vo de 2 stündige Fahrt (am halbi 8ti) nüm gspürt eigentlich wer denn eh after Party im Cafe le Monde ahgseit gsih, aber mir sind viel zviel lüüt gsih drum hemmer denn beschlosse eus es Glace z gönne und das am Strand z gnüsse. Nachher simmer no in Surfers Club, wos Karaoke geh hett.











Am Friitigabig hemmer no en Gast becho, wo uuf eusem Soofa gschlaafe hett :) En Dütsche, wo eh chlineri Wältreis macht & da in Noosa keis Hostel meh gfunde hett, will am Mäntig en Public Holiday gsih isch und somit all s verlängerete Wuchenend am Strand hend welle gnüsse... Er hett de Manuel min Hostmate ahgfrögt, will er ihm mit ihm über sis Surfboard wo er wott verchaufe verhandlet hett. Er hett sis Surfboard uuf Gum Tree gstellt gha (isch wie E-Bay) und isch so mit ihm in Kontakt cho. Mir sind am Ahfang chli skeptisch gsih und hend drum überprüäft, öbs kei freii Hostels meh hett& hend mal gluegt, wie de Typ uuf Facebook uusgseht. Aber mir hend eusi Entschidig überhaupt nöd bereut :) Er isch en mega sympatische und hett eus es paar Tipps chöne geh zum Reise... Er hett schlussentlich 3 Nächt bi eus pfuused.

Manuel (D), Ich =), Romain (CH/FR), Moritz (D; Gast)

Ja ich bin de Zwerg vo de WG gsih...
Am Sunntig bin ihm mit de Rahel und de Steph nach Coloum Beach gfahre, will mer am spötere Namittag de Mt. Coloum hend welle bezwinge (ja mini Wortwahl isch chli übertriibe) zum vo döt uus de Sunset z bestuune. Mir sind eh chli spaat, dra gsih und hen nöd genau gwüsst, wie mer döt ue chunnt, drum simmer denn am Schluss uegrännt, will mer Angst gah hend sucht de Sunneuntergang zverpasse. Mir sind denn zimmli exhausted dobe ahcho. En surme Gring hemmer au gah... Han im Internet nahgluegt mir hend öppe 200 Höhemeter ih 15 Minute zruggleit... =) Für es Bild vom Hügel hetts leider nüm glanget, will wo mer wieder dunne gsih sind isch ja scho dunkel gsih...


Han ih für eu uus em Internet gstiibitzt
Sind denn doch chli z früäh dobe gsih...






Gester han ih min Tag demit verbracht, mini Ufzgi zmache  (bin hüt vom Phil, mim Lehrer, extra defür globt worde), mis Züg packe und mal s ganze PH ahmäldigsprozeder ahgluegt...
Wie gseiht ich han packt – ich han nämmlich hüt döfe zügle!! Und zwar ich eh wunderbari Familie... D Angela han ich scho letscht Wuche kenne glernt & si hett mer denn au mis neue di Hei zeigt... Hütt han ich au no ihri Chind kenne glernt, d Lilly & de Ryan. Si isch 6i und gigelet di ganz Ziit. Er isch 8ti und verzellt meh als eh Bibliothek wür her geh. Er hett aber au eh liechti Form vo Asperger Syndrom. Mer merkt überhaupt nüt, wenn mer mit ihm redt. Er lispelet es bitz und hett müäh mit r&l... aber schust isch er ganz en normale Bueb. D Angela hett mer aber gseiht, dass er nonig so guet chan läse& schriibe und trännigs Ängst hett, defür chunnt er druus bi Computer... Er & d Lilly hend au ihres eigene IPad... Item. Ich bin hüt vo ihne abgholt und ich mis neue Dihei bracht worde. Chum han ich mis Züg is Zimmer gstellt, han ich au scho müsse mini Trampolin Künst unter Bewiis stelle. (Zum Glück han ich vorher ja scho bim Freddy di hei chönne üäbe :D) Han au scho di ganz Barbie Sammlig gseh & di coolste IPad spiil sind mer au zeigt worde...Ich bin mega glücklich da und fühl mich mega willkomme. Sie hend mer scho gseiht, dass si sich mega druff freued mit mir Wiähnacte z fiire. :) Ich mich au.

(Fotos vom Huus folged... mun nomal ih de WG verbi, han vergässe s Huus z fötele :))
Ich han eu da no es paar Fotis, vom Sunshine Beach...



Mer sött nur im Bereich vo de Flagge schwümme, will es giht viel Struddel 
& nur de Teil isch bewacht...


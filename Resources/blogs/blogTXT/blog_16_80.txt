22.10

Und wiedermal en Mäntig verbii.. Für hüt de erschdi mit em neue Stundeplan.
Ufstah, uf di 9i id Schuel gah und denn zerschd mal Englisch, inklusive Test wo ich trotz heftigem Schlafmangel e 8 gschribe ha (si hend i de Kunstschuel es Notesystem vo 1-10) :-). Nacher hemmer bis am 12i Mathe gha, übelschd kompliziert isches gsi, ich wür det nidemal wenns in Dütsch wer düreblicke aaaaber egal ;-) Ich bi nid di einzig wo nid drus chunt, drum hemmer nach 45 Minute Mittagspause namal 2 1/2 Stunde Mathe gha anstatt Physik. Und zum chrönende Abschluss hemmer nomal so Robinsonfilm glueget, yes.

Haha wender wüsse was ich hüt erfahre han? Die Wuche chund de erschdi Schnee, ich stirb jetzt scho fasch wells so chalt isch!! Aber ich gang scho bald go warmi Sache shoppe, isch aber au dringed wiedermal nötig..

Ja nacher hani pünktlich uf min Bus chöne laufe und bin denn am 5i au scho Dihei gsi (ich kriegs langsam in Griff mit em Bus zfahre ;-D).
Denn hani chli Estnisch Ufzgi gmacht und am 7ni het endlich wiedermal Fisch zum Znacht geh- mit Herdöpfel ;-)

Jaaa und susch isches eigentlich zimlich langwiilig gsi, so nach dem Wuchenend..
Was nid heisst dass es mir nid guet gaht, ich han nemlich e super Ziit! :-D

Okey, schluss für heute. Adios amigos!
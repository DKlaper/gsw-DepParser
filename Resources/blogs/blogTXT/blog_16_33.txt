NARVA!

Hüt het di ledschdi Wuche vor de Ferie gstartet, und sWetter wird au langsam wieder wärmer- alles i allem chund e super Ziit uf mich zue :-D.Und die hani eich au scho i de ledschde paar Täg gha: am Dunnstig hani en meh oder weniger lange Tag gha. Zersch Zeichne, denn Geometrie und zum Schluss 2 Lektione Computerprogramm womer es CD Cover erstellt hend. Denn bini hei für de Friitig go packe für dNarvareis mit YFU und e Präsentation über Toblerone go mache (mer hend als Ufgab becho öbbis kreativs über e Tradition oder Sache usem Heimatland zmache, und was passt zu de Schwiiz besser als Schoggi?)... 
Am Friitig bini bevor i uf de Bus ha müese na schnell in Shop gloffe Reiseproviant go chaufe, und am 10i bini scho parat mit mim Rollköfferli a de Bushaltestell gstande zum am halbi 11i pünktlich de Bus nach Barva z'verwüdsche. D'Reis isch zimli lang gsi, mir sind ersch am viertel vor 2 in Narva ahcho. Narva liit im Nordoste vo Estland und Grenz direkt a Russland, früehner hets sogar zu Russland dezue ghört. Darum hend si e wahnsinnig chliini estnischi Bevölkerig, vo dene 67000 Ihwonner sind grademal 3 Prozent estnischer Herkunft. Das merkt mer au wenn mer dür dStadt lauft: es wird praktisch nume Russisch gredet und dMentalität sowie de Lebensstiil isch andersch. Uf jede Fall simmer nach de Ahkunft zu de einzige estnische Schuel in Narva gloffe (mer hend de ganzi Tag und au dNacht dete verbracht) , womer zersch Zmittag gesse und nacher e paar Schüeler vo dete troffe hend. Denn hemmer üsi Präsentatione vorgfüehrt, es hend aber vo knapp 30 Ustuschschüeler nume 5 öbbis gmacht (inkl. ich). Spöter isches wiitergange mit jenschde Spiili und sogar enre Podiumsdiskussion über sThema ob i de Schuele in Narva Russisch söll dHaubtsprach sii oder nid. Nachem Znacht hemmer üs eifach na lang mit e paar Schüeler vo dere Schuel underhalte bis si hend müse heigah und mier go schlafe ;-). 

SchlafplatzDe Samstig het relativ gmüetlich gstarted, mir hend ohni Stress chöne zmörgele und üsi Sache packe bis es losgange isch. Mir sind dur dStadt zum Schloss vo Narva gloffe womer e Füehrig durs ganze Gebilde becho hend. Vom Schloss us chamer uf Russland luege, mer isch nume duren Fluss trennt. Usserdem gseht mers au vom WC us :-P.
 










Russischi Grenze!!

 


Schlossmuur



Schloss



Obersüesses Kafi :-)













Russland-Fluss-Estland



 
Hello there ;-)

Voll traditsionsecht und so ;-)





















RUSSLAAAAND
inkl. russischer Flagge

Usblick vo de Falltür obenabe
still russia
YFU POWERRRR So Sache wie das Video passieret wemmer zum erschde mal Russland gseht. Es sind weder Droge no Alkohol im Spiil gsi, ich glaub mir sind eifach nid ganz normal im Chopf...   Nach dere ufregende Erfahrig simmer go Pizza esse, und später zeme echli ide Mall go lädele. Mini Uusbüüti: en Maxiskirt wo vo 30 uf 8 Euro abgschribe gsii isch :-D!!
Denn simmer zrugg zu de Schuel oisi Köffere und Täsche go schnappe und uf di halbi 5i isches schowieder mit em Bus zrugg nach Tartu gange... Dete simmer am 8i Znacht ahcho, und denn hanich grad mit de Joyce uf de Bus möse renne, sofern das mit somne Tubbelirollköfferli möglich isch. Usserdem hend Lüüt sGfühl ich seg en Dokter well alli Lüüt da sSchwiizerchrüz (wo uf mim Rolli druf isch) mit em erschdi Hilfe Symbol verwechslet. Dihei hani denn en gmüetliche Abig elei verbracht, de Reschd vo de Familie isch erschd spat am Abig heicho wells en Fründ go bsueche sind...

De Sunntig het wunderbar nach langem uusschlafe mit Pancakes gstartet, und denn ischer genau so gmüetlich wiitergange. Echli ufrume, echli putze und echli Schuelsache mache....
Am Abig hemmer alli zeme de da Vinci Code ufem TV glueget, und das wers au scho gsii vo mim Wuchenend.

Hüt isch au nid eso vill Ussergwöhnlichs passiert. Ich ha numme einehalb Stund Schuel gha, dSunne het gschunne und Dihei hanich mer en superkuule Plan gmaled wie ich zu de andere Bushaltestell chume OHNI mich z'verlaufe. Usserdem hani am Namitag ganz lang mit de Anu und de Tuuli gredet :-)

xoxo
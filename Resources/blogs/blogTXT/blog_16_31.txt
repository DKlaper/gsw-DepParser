20.03

Okdok, es gsehd us als wär's wiederemal Bloggingziit!.
Wie scho gseit hanich d ie Wuche Ferie, aso hani mini Freiziit guet gnützt zum äh... Schlafe?
Natürlich hani au na meh Sache undernoh, und dadevo duni eu jetzt echli brichte.
Oh genau, usserdem dunich mis ganze Estnischbuech wieder mal repetiere, inklusive Vokabular und Grammatik. Not bad, he? ;-)

Aso: am Mentig bini uf di 1 id Stadt gfahre mit em Bus zum in Kunstlade z'gah. Dete hani paar Farbe, Liim und Sketchbüecher kauft für s'neue Schuelquartal, und ich han es megamegamega süesses Kompliment becho vo de Verchäuferin für mis Estnisch, das ich für 7 Mönet da scho mega guet und flüssend rede. Uf em Weg zum Lebensmittellade hanich aso so es richtigs fetts Lache im Gsicht gha, nid ganz eso alltäglich für di "chalte" Este ;-). Uf di 3 isches schowieder heigange zum e megasuper Aprikoseroulade go mache :-D Sie hend alli so öbbis no nie g'esse und sind drum total begeischdered gsi! 

Am Tsischdig Abig bini mit de Mjo zersch is Buchtanze, und nacher simmer zu ihre hei go Znachtesse, Grimm luege und ununterbroche rede :-)
Usserdem het si für ihren Blog a dem Tag es Video träiet, isch zwar uf belgisch but check it out: http://www.youtube.com/watch?v=GBVn3_TeTws&feature=player_embedded Ab 6:37 chönder au mich gseh :-D

Womer am Mittwuch ufgstande sind isch s'erschde was mer gseh hend en verdammte huere Schneesturm, IM MÄRZ!! Nicht sooo toll. Nacher bini zrugg nach Tartucity gloffe (immerhin isch es dur de Schnee nüm e so rutschig gsi) und vo dete us mit em Bus hei für e paar Stund, go dusche, mit de Anu e chli quatsche und mich go parat mache zum am Abig mit de Marianna im Kino "Gambit" go luege. Vorher han ich mich aber na möse mit Kafi vollepumpe well ich i ledschder Ziit so abartig müed bin, egal wenn egal wo ich bin immer gfährlich na dra zum ihschlafe. YEY!  De Film isch zwar nid so de Hit gsi, aber es het trotzdem Spass gmacht-nuscho weg de guete Company. Nacher simmer no es Stündli zeme angsesse und hend über Gott und die Welt diskutiert bis mer hei sind.

Jetzt munich ebizeli für mini Geometriearbeite go schaffe, ich meld mich aber scho glii wider :-)
XOXO
12.10

Haaallo :-)

Hüt han ich zum erschde mal i dere Wuche früeh Schuel gha, nemlich am 8i. Bis am 9i hemmer denn Ahfängerestnisch gha, ouu und mer isch jetzt grad in Sinn cho dass mir morn ja en Estnischtest hend bi dem YFU-Treffe..! Uuund ich ha voll vergesse zum mich vorbereite, aber ich freu mich au eifach mega zum all di andere Ustuschstudente vo Tartu wieder zgse :-D Das wird eh sau kuul!

Oke, jetzt aber wieder zrugg zu de Schuel. Di nechst Lektion isch Zeichne gsi, und mier hend schowieder e neui Arbeit ahgfange!! Ich chan jetzt also 2 Arbeite im Zeichne, 1 in Aquarell, 1 in Komposition (übrigens mini 3ti und ledschdi Lektion hüt), 1 in Farblehr plus das Dossier mache. Ach, Englisch- und Matheteschd hani ja au no; VERBII MIT SCHOGIILÄBE ;-)
Mit de Kompositionarbeit (es Bauwerk mit Buechstabe fülle, inkl. hell/dunkel Effekt) bini aber scho fasch fertig, und sTitelbild für sFarblehrdossier hani au scho hüt Abig gmacht :-)


Komposition
Titelbild FarblehrGenau, wo dSchuel fertig gsi isch han ich mis ganze Material ihpackt und mier mini 3 Bilder mit Maaltafle under de Arm klemmt und bi so zu de Riina in Salon gwatschlet. Dete hanis chöne ablade und bin für dRiina, für eini wo au dete schaft und für mich go Zmittag poschde. Denn hani schnell gesse und nacher bini echli go pöschdele welli sovill Ziit gha han. Ich han mer jetzt eeendlich e Chappe kauft, und usserdem ganz vill Cherzli als Dekoration fürs  Zimmer :-).



Nacher hani aber immerna fasch 2 Stund müse warte bis dRiina fertig gsi isch, aber am 6i simmer endlich heigange. Vorher hani na öbbis usem Auto müse hole und han usverseh dAlarmahlag vom Auto ahgschdellt :-P Upsi!

Hüt am Abig bini echli Dihei gsi und ha a mine Arbeite wiitergschaffet... 
Und jetzt binich sooo müed dass ich au scho bald go schlafe gang, zerschd munich aber no de Borat-Film fertig luege im TV ;-)

Bis morgeeeen
From then till now :-)

Hallöchen, 
ja ja isch mal wieder nüt us mim Vorsatz worde echli regelmässiger i min Blog zschriebe. Glaube soviel wie ich dasmal zum schriebe han, hani no nie gha.

Also a dem Donnschtig ( vo det woni stah bliebe bin ) simmer in Downtown is Cafe Sevilla go Salsa tanze. Het gheisse mit Tanzstund und so. Wo mer acho sind hets denn au gad agfange. Die Lehrerin isch vorwärts gange wie en Wältmeischter, ich glaub was die da mit eus gmacht het i einere Stund lernsch ide Schwiiz nöd emal nach 15 Lektione. Uf jedefall hesch all 3 Minute müesse de Partner wächsle, min Favorit isch öpe 65 gsi und hets au nöd würkli im Griff gha. Nach dere Stund hesch denn eifach chöne wiitertanze. Aber wo denn die cho sind wos würkli hend chöne, na ja, denn han ich lieber zueglueged und es Coci trunke:-







Am Fritig hämer die glorich Idee gha gad nach de Schuel an PB zgah und echli zAperöle, will Cinzia isch nonig 21gi und am Nami chunt sie ebe inne. Wos denn öpe elfi gsi isch sind dJasmin und ich no wiiter, bin eigentli voll müed gsi, aber naja. Uf jedefall hämer denn e Gruppe känneglernt und die hend gmeint mir sölled no inen Club mitcho, ja klar bini doch debi:-) Am eis hani denn dänkt etz chani endli is Bett, denkste, Houseparty bide Füürwehrmänner, ja wer chan sich das entgah la. ( Han bis zu dem Momänt nöd emal gwüsst gha das die 2 Männer Füürwehrmanne sind, will dFraue i dere Gruppe händ au nüt gseit gha). Uf jedefall simer denn mit dene no wiiter und denn öpe am 5i dehei gsi.



 



DePhiliphet gseit mer sölled ihm alüte wänn mr mal so e Füürwehrstation welled gseh. Dummi Frag, klar hämer wele. Drum simer am Samschtig dött hi gfahre wo er schaffet und hend emal sone Station vo inne gseh, isch mega gsi. Die hend alles det, Fernseh, Zimmer zum schlafe, Stube, mega Terrasse mit Grill, nid schlecht:-) Nacher hämer no uf sonen Turm chöne und hend über ganz Downtown gseh. Aber läck die Stägene dött ufe sind andersch Brutal gsi, 3 so mega Teils wie ufem Föteli hämer ufe müsse, ufe gaht ja no aber abe, uiuiui, but we survived:-)

 
 


 


 

Am Sunntig händs eus anes Barbacue iglade bi Kollege zum Football luege, und will mr nüt vorgha hend simer gange. I dere Hisicht sind d'Amis scho cool, die nämed di überall mit au wenn d'Lüüt nöd kännsch und all findeds easy. Hend denn döt Football glueged und sind am Abig no is Kino go Madagascar 2 luege, de Film isch de absoluti Oberhammer, han scho lang nüm soviel glachet. 



Wie wenn das Wuchenänd nonig glanged het simer am Mäntig gad nomal in Usgang, hend en coole Club gfunde " Tavern", dött lauft Hip Hop und House, isch super:-)Vorallem isch mega vil gloffe will am Tsischtig en Fiirtig gsi isch. De Philip und de Dustin hend denn frei gha und gseit sie zeiged eus echli Downtown. Da händ dJasmin und ich eus natürli dänkt das mr mega vil werdet gseh. Na ja uf jedefall simer so müed gsi, dass mr nur in zoo sind, ha ha und für das hämer en Tag gschwänzt:-)Aber isch herzig gsi, vorallem Pandas. Het uh vil Tier aber isch aso nöd vil spezieller wie de Züri Zoo:-) Defür hämer no so e Gondelfahrt gmacht und voll sGfühl gha mr siged ide Schwiiz:-)







De rescht vode Wuche bini denn brav id Schuel und am Abig dihei bliebe:-)

Am Samschtig hämer eus mal uf Entdeckigsreis begeh und sind an Ocean Beach echli go umeluege. De Strand isch uh schön, aber ziemli vil so Hippie Lüüt. 







Geg de Abig simer denn zum Point Loma gfahre und händ en anders schöne Sunneuntergang gseh. Isch voll das Navy Zentrum, oder wie me dem seit det, und het es Monumänt wod chasch go aluege und en Lüchtturm,het uh schön usgseh. 




 







Nacheme Steak simer denn sonen oberdödel Film " Zack und Miri make a porn " go luege, funny aber nöd speziell guet. Naja de Name seits ja eigentli scho:-)

Am Sunntig simer de ganz Tag mega gmüetlich in Balboa Park und hend schöne Wätter gnosse und es Pick Nick gmacht, mir händ öpe 30 grad gha, was perfect.



 



 

Am Tsischtig simer nach de Schuel zum Tuna Harbor gfahre, en Hafe miteme riiiiiiiiiiese Militärschiff, han soöpis no nie gseh, wahnsinn. Sind döt echli umenandglofe und denn am Abig no go Bowle.


 







Ja ja und hüt hani speaking Tescht gha und denn wideremal gschwänzt, bööses Mädchen:-) Sind de ganz Tag is Sea World, wow isch das herzig. Die Killerwal und Delphins sind de hammer, voll lässig gsi. Liebe die Killerwale etz no meh, wär am liebschte das chline Meidli gsi wos het döfe go streichle. Defür het mr chöne Roche streichle, ihh uh glitschig gsi, aber voll es luschtigs Gfühl:-)Han mr gad en Jahrespass kauft, hi hi. Bin demfall nöd sletschtmal gsi:-)








Tja ja das wärs au scho, ziemlichi Churzfassig gsi, aber tun defür vil Föteli dri, isch eh interessanter wie mis geschriebe:-)

Ja und apropos mini liebe Lüütlis, bi dem Blog chamer au Kommentär aneschriebe, falls emal öper sBedürfnis heti sich züssere isch das voll erlaubt:-)

Bis Bald

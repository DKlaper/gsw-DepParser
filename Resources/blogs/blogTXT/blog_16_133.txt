reede (friitig) + NEUI HANDYNUMMERE

Grüetzi wohl :)


Hüt binich am Namitag mini Kunstschuel go ahluege.
Ich wird si 3-4 mal pro Wuche nachem reguläre Schueltag bsueche und han dete verschiedeni Fächer wie: Design, Male, Kunstgschicht (was ich jedoch mit ofizieller Lehrerbestätigung schwenze derf :-D ) Zeichne und no villes meh! Aber ebe wie scho gseit, defür binich zum Teil ersch am halbi nüni am Abig mit de Schuel fertig...  Ich freu mich trotzdem scho jetzt riiiesig druf zum mal ine RICHTIGI Kunstschuel z'gah!
Ach und ich wird voruussichtlich di 11ti Stuufe i de normale Schuel bsueche, das isch sgliiche Level wie ich i de Schwiiz het wenich nöd is Ustuuschjahr gange wer. Eifach interessanter ;-)


Am Namitag hemmer für mich es Estnisches Bankkonto eröffnet, also wenn mir öbber Geld überwiise will-nümme fräge ;-) Und ich han e noii Handynummere: (+372)58481026!Später simmer no chli i de superkuule Stadt Tartu umespaziert...



 Nacher sind ich und d'Liselle is Kino gange en Film go luege. Leider weiss ich nüme wie er heisst und dHandlig isch mer au nid so klar, was vorallem drah liit das er in Englisch gsi isch. Mit Estnische und Russische untertitel... Aber er isch trotzdem luschdig gsi, wenn au nid uf jugendfrei Art und Wiis (ja Sinja, der hetti dier guet gfalle ;-D ) Und am Abig hanich en gmüetliche und mit Schoggi und Tee gfüllte Abig vorem TV mit minre Hostmum gha...
Das wer alles gsi für hüt. Tsaaau <3
 
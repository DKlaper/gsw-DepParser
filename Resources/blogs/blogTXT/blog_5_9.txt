Hallo wider emal :)

Serscht tuts mer ma leid, dass ich erst jetzte de Blog veröffentliche :/ Gester hani leider überhaupt kei Zit meh kha.

Letschte Samstig simmer mit de ganz Familie, bis uft Isis ( mini Gastschwöster), wil sie weg gsi isch, usswerts ga Asiatisch esse. :) Es het riese Portione geh ^.^
Am Wuchenend hend mini Brüedere viel Ufzgi kha, weswege mer nüt grosses unterno hend- ja, dFranzose nehmed das mit de Schuel, so dünkts mi, viel ernster und seriöser als bi ois i de Schwiz. Ufzgi werded immer gmacht ( und sie hend nöd grad wenig..) und sie lerned au würkli viel. Am Suntig het denn e chlini Geburtstagsparty vo de Isis stattgfunde, sie wird de Suntig 13i. :) 

Gester Mittwuch hend all Ustuschschüeler vo oisere Schuel und paar anderi Franzose en Usflug in Norde id Bretagne nach Saint-Malo und Saint-Michel gmacht- Vorallem  Mont-St-Michel isch eifach super gsi! Es isch e chlises Dorf ufere Insel, wo zoberst obe e Chile isch. Det isch es wükli mega schön- aber leider isch Ebbe gsi, also hets kei Wasser umd Insle kha^^  Und in Saint-Malo hani serschti mal sMeer vo Frankrich us gseh ;) Au die 3 Stund Autofahrt hend sich voll und ganz glohnt! :)


Und jetzt musi mi no biz vorbereite für de Fritig, da werded all Ustuschschüeler ihres Land vorstelle und sich bi de Familie bedanke. Ich wird au no Gitarre spiele- ma luege, wies use chunt;)







Mini (fast kompletti) Gastfamilie :)




Mont-Saint-Michel












n Dütsche und en Thailänder ;)
                                      
               

  
                        Saint-Malo

                                                                      
               

                                         







Ich wünsch oi allne e schöns Wuchenend und bis bald! :D








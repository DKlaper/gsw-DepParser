
Bin grad so dankbar dasmer ide schwiiz jetzt doch mal no gäge mänschehandel versueched vorzgah. hett vilicht eifach de artikel nöd sölle uf 20minute.ch läse. det chamer läserkommentär hinderlah. sache wie, HA! mänschehandel! kriminalität wird höcher ide schwiiz! GRÄNZE SCHLÜSSE! isch gränze schlüsse eigentlich immer d'lösig? mer müend mal ufhöre s'gfühl z'ha das mer niemer bruched, nur eus sälber. es git nöd nur d'schwiiz. mir sind nöd di einzige mänsche wo recht händ uf wohlstand und sicherheit. 
Die Justizministerin sprach mit Frauen, die zum Opfer von Menschenhändlern geworden waren - ein «erschütterndes Erlebnis»." Hat Sie auch schon mit Schweizern gesprochen die Opfer von Gewalt und Raub wurden? Wo bleibt der entsprechende Aktionsplan?
bedänkliche vergliich. isch s'gliiche wänn di eine, vomirus, chrankehuusriif prüglet und s'portmonnaie schtielt wie wänn di eine us dim heimatland entfüehrt, vergwaltiget, verprüglet, dich a sini kollege wiitergit, wo dich vergwaltiget, mal elei mal all mitenand. du systematisch broche wirsch, psychisch zerschtört wirsch. eini vo dine liidensgnossine vor dine auge ermordet wird will sie hät wele flüchte. und dänn a manne verchauft wirsch, bis zu 30 mal pro nacht. ich erfind das nöd. das passiert verdammt nomal jede tag. ich will nöd säge dases nöd schlimm isch usgraubt z'werde. jeglichi form vo gwalt isch schrecklich und cha würklich erschütternd sii. vilicht nöd de bescht vergliich, oder scho?
oder über d'amerkig das d'lösig vo mänschehandel betreffend prostituierte cha igränzt werde wänn prostitution verbote wird folgendermasse kommentiert wird: 
Sachen verkaufen = legal. Sex = legal. Sex verkaufen = illegal? Das ist ein Paradebeispiel für inkonsistente Gesetzgebung und Bevormundung durch den Staat. Sommaruga wird zu einer Gefahr für die Öffentlichkeit mit ihren Polizeistaats-Ambitionen. Wenn alle Parteien damit einverstanden sind, gibt's an der Prostitution überhaupt nichts auszusetzen - und wenn nicht, haben wir es mit Nötigung zu tun, und dagegen gibt's schon längst Gesetze. (nei, sicher gits nüt uszsetze! prostitution förderet mänschehandel, aber wänn d'parteie iiverstande sind, dänn isch das grächtfertiget!) Sommaruga würde also besser daran tun, dafür zu sorgen, dass die gegenwärtigen Gesetze eingehalten werden, anstatt nutzlose neue zu kreieren.

weiss nöd, mich bringt das echt zum brüele. mer händ das jahr meh sklave uf de wält als jemals zuvor, hauptsächlich sexsklavinne. mänschehandel wird dur prostitution gförderet, das isch en fakt, kein diskussionspunkt. hauptsach mir riiche händ s'rächt zum sex chaufe? schehrts demfall niemert das täglich fraue entfüehrt, systematisch zerschtört, vergwaltiget, verchauft werded? imne land wos nöd känned, behandlet wie tier, verchauft wie war? will, gott bewahre mir würed bevormundet? es isch ziit d'auge ufzmache. mir chönd nöd alles ha. wämmer grächtigkeit wännd denn müemer ufhöre uf eusne privilegie z'beharre als chöntemer nöd ohni die läbe. 
s'läbe vonere junge frau isch wichtiger als d'befriedigung vomne x-beliebige maa. mer müend eus bewusst werde das euses handle konsequenze hät. und mer müend öppis ändere. lüüt uf mänschehandel ufmerksam mache. möglichkeite finde öppis z'ändere. bäte. gottes herz bricht über dem und es sött euses herz au bräche. brichts dis?

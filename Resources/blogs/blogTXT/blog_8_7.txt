E richtig astrengendi schwümmwuche =D

Hallöchen
Okee am suntig isch glaub nüd speziell spannends gsi, hald efach lang uspenne und hänge =D Bin den am abig no mitem brüedr und eim wo au no da wohnt für paar wuche (sini familie zügled ebe nach phoenix und sini schuel da hed ez scho agfange und drum hängders ez bi ois wils nonig i ihres eigne huus chönd). Mi sind "dinner for schmucks" go luege und isch zimli lustig gsi. Am schluss hanich den no mis handy im sitz verlore und mi hends efach nid gfunde (mi hends nid mal chöne schele laa wili mini eigni nummere nid gwüssd han) und den hemr den e agstellti müese fröge und die heds den für ois gfunde^^
Am mentig isch normale schueltag gsi und bim schwümmtraining hani den mis erste dobsonshirt becho und sones schild womr in garte stecke chan, dass jede gsed dass ich im schwümmteam vo dobson bin. Am abig sind den mini "host" grandparents zum znacht verbii cho. Nachdemer den dihei znacht gesse hend simr no uswärts go glace esse, isch en zimli luschtige abig gsi.
Am zistig isch au normal schuel gsi sowiit ich mich erinnere. Nach de schuel isch den no e info gsi fürs soccerteam im winter (ich froi mich scho risiig uf soccer =D)
Am mittwuch hemr latestart gha, was heissd erschd am 10ii schuel. Das hed oise trainer abr nid intressiert und mi hend trotzdem am 5ii am morge training gha. Er seid imr, jedes training isch wie wenn du öpis ufd bank tuesch und am schluss vom jahr bisch riich^^
Es paar kollege vode erste stund hend mi den so am halbi 9ii abghold und me sind zeme im macdo go zmorge esse (erste mal im macdo :P) Am nami hemr den s'hertischte training ever gha wilmr am nächste tag oises erste richtige schwümmmeet gha hend gege e anderi schuel.
Am dunstig isch zimli en hektische tag gsi, wil mi hend oises erste meet gha und ich bin zimli im stress gsi wili adem morge gad no mini schwümmbrülle gschlisse han und ja efach mega stress. Während de schuel übr de mittag isch mi den mini gastmom go abhole cho und ich bin zumne fotograf gange zum seniorpictures fürs yearbook mache, natürli mit azug, kravatte und allem. Zum glück hed den mini gastmom gfunde, ja chum gömmr doch au no gad go schwümmbrülle poste, ich chöni ez solang fehle weni wött.
Bin den no für di letscht stund id schuel zrug und bin mega gspannt gsi wegem meeting. Ich han natürli nid mitübrcho das mir ois früenr treffed als suschd, das heissd während de schuel scho und ich bin den zspat det acho und han mi den au no bide gegner umzoge und ja isch zimli verwirrend gsi. Es hed jedefalls zimli vil lüüt gha und bin zimli nervös gsi wili gwüssd han dasi eh abkakke wird. Isch den nid mal so schlecht gsi, han zwar nur Relay's und Medleys gschwumme abr mini gruppe isch nie letschte worde, also teilerfolg. Und ja insgesamt als team, hemr gune und sind sogar iglade worde zude state-meisterschafte (ich schwümm dete abr nid :P) Aja, han ez entli usegfunde wieso die sovil trainiered da, letscht jahr sinds statemeister worde, chamr öpe vergliche mit schwiizermeister :P) Für die wo paar fotene wend gse, mis team hed e siite uf facebook:

http://www.facebook.com/#!/DobsonSwimDive2010?ref=ts

Am fritig isch au widr zimli normale tag gsi, userd das jede über football am rede gsi isch wil s'erschde heimspiel gsi isch (s'erschde uswärtsspiel hends 58:0 verlore, oises team isch verdammt schlechd) und ja han ja mal gseid mtv made isch a minere schuel, hans bis ez abr no nienets gse.
Ich bin den am abig nid as football spil gange wil mini familie i angeblich eis vode beste mexikanische restaurant gängi und es isch wükli hamr fein gsi. Ah me sind öpe z15te dete gsi. Sitem mittwuch lebt ez nomal e familie bi ois wo ebefalls da anezügled (di sind efach mitem truck mit alem ihrem züg da nach phoenix gfetzt und hend da abr no kes huus odr so und drum hängedes ez bi ois bis es huus findet) Im moment sind gad 11 persone wo i dem huus lebet und sind den no paar mexikanische kollege vo mine familie au no mitcho go esse. S'esse isch de hamr gsi, efach übelst scharf, ich wär schier gstorbe.
Gad nachem esse hend mich mini eltere zumne schwümmkolleg gfare wil det e "party" stattgfunde hed. Es sind efach ali schwümmjungs gsi und mi hend ois all mit wasserballön und wasserpistole bewaffnet und ois uf de dächer vo de nachbarschaft versteckt bis d'schwümmmädels mit ihrne trucks azfahre cho sind. Die hend natürli au mega vil wasserballons gha und wc-papier und hend den alles wc papier übr d'hüüser grüert und es hed e riise wasserschlacht gä (am 12i ide nacht :P)
Nacher sind den d'mädels widr gange und mir jungs hend den en circle verusse uf de strass gmachd und jede hed übr sini fraueproblem gredet, haha zu lustig. Me sind den öpe am 2 go penne und hend am 6ii müese ufsta wilmr training gha hend. Das training isch dry-training gsi also nur so muskel und dehnüebige gsi und wos den gheisse hed, ez chöndr oi 5 min usruee, sind all anegläge und sind ipennt (ich au) :P
Nachem training binich den mit mine gschwüsterti da zum fotograf zum familiepictures mache, ish zimli lustig gsi. Am 2 simr den heicho und ich bin den efach go penne bis am 7ii wos znacht gää hed und nachem znacht bini widr go penne^^
Am suntig hed den di ander familie scho es huus gfunde und me sind den all go helfe de truck go uslade. Haha s'gailste isch efach d'fahrt det ane gsi. Min gastbrüedr hed ebe d'license (isch öpe sgliche wie wend bi ois mitem L umefahrsch, nur das du fürd license kei einzige fahrstund odr so hesch müese gmachd ha) Jedefalls hed den min brüedr gfunde er weli ez fahre und lekk er hed ke ahnig gha, es hend hure vil autos wo ois übrhold hend ghuped wil er imr nur im erste gang umetukeret isch und d'muetr isch efach verzwiiflet nebe draghokkd^^
Am nami hani den no wawrinka us-open glueged (zu gaile match gsi xD) und am abig hemr den no en western glueged und den isch den de suntig au verbii gsi, abr nid s'wucheend wil am mäntig den labor day gsi isch (sowas wie 1. mai) Hend den abr glich scho am morge am 8ii training gha -.- (Wenigstens hemr extratraining gha und hend waterpolo gspilt und nachem training heds widr donuts gää) Am nami simr den no in ikea und ja de rest vom tag hani den igendwie mit sustige sache vertrödlet.
Lekk es isch scho en monet verbi, weiss ez zwar nid obs schnell odr lang gange isch, abr isch doch scho e aständigi ziit^^
Baiiii
erste paar Täg @ Stevensons

Hallo zeme
Widr sind 2 täg vergange und ich han scho widr einiges zum vrzelle. Gesta isch eich en zimli normale Tag. Ufgstande, zmorge gässe, vor d'glozzi ghängd und mit de hünd gspild. Ich han da 2 Hünd, en ältere wo Angelina heissd und no ganz en junge namens Nikolai. De jung isch di ganz ziit am umerenne und wed di ganz ziit spile und bisst alles wasr nur chan, so au mich und d'Angelina. So gits amigs no oft en fight zwüsched de beidne Hünd. Angelina isch so chli meh de chillertyp und chund imr zu mir, schmöckt a mir, und schleckt mi den ab^^
Aso nachem Zmittag simr den widr in Pool go bade und geg de spötr namittag hemr den no en chline hikingtrip gmachd. Me sind öpe e halbstund id wüsti gfare und hend den en hügel erklume und vo dem Hügel hedmr di beschdi ussicht gha =D (Fotos auf Facebook) Ich glaub ich han elei nur bi de wanderig öpe 3l wasser trunke (es isch öpe 44 Grad heiss gsi)
Spötr simr den i irgende verlassene Beiz es glace go esse, natürli mit cactus flavour =D Mi sind den widr uf de znacht zrugkehrt und det hanich den de familie mini gschenkli gäää wil endlich mal ali am tisch gsi sind. Uffalend da isch, das igendwen mal zesse gmachd wird vo de muetr und jede holt sich den sesse wenr gad mal ziit hed^^, egal obs esse scho chald isch xD
Ja und si hend zimli froid gha ade gschenkli, vorallem ade sackmessr und de schoggi =D

Am nächste Tag (Suntig) binich den am 8iii ufgstande wil chile agseid gsi isch. Si hend zu mir gseid dases e jugendchile git und di 2 ältere vo mine gschwösterti det ane ga würded und ich wenich wed au chöni mitga. Natürli bini mitgange zum mal luege wies dete so isch =D
Eis chamr sege, es isch s'puure gegeteil wie da ide schwiiz. Zerschd chunsch ie chasch di mal vollfresse, es laufd musik vode charts und ja den heds zerschd mal so es chlises konzert gää mit no isiij gaile musik. nachem Konzert heds den spili gää und ja hald während de ganze ziit sind all am umekreische gsi (amis :P) und am umefighte, umerenne und so wiitr. Spötr hed den de pfarrer odr was das gsi isch chli werbig für fairtradeprodukt gmachd und ja natürli isch alles awesome und so witr. Und den am Schluss hedr no igenden vers us de bible glese und ja dezue theatr gspild und die jugendliche mitiebezoge und die hend all mega mitgmachd und chum hed öbr widr öpis gseid es riise umegekreische =D
Igendwen zwüschedine hani au mal no müese füre gha und mich mit mikrofon müese vorstelle und ja chum machsch smuul uf widr riise umegekreische. Und ja isch hald alles zimli andrsh als ide schwiiz, es isch eis umegelaufe während de pfarrer reded und ja all hängeds dete mid de flip flops und halbe im pyji und so.
Ja und nach de chile hend hald all chli mitenand greded und sind den au mega vil uf mich zuecho und hend wele öpis uf schwiizerdütsch ghöre, und ja hald widr alles awesome und beautiful accent and so on.
Ja und ez bini widr dihei und han fein zmittag gesse mid de familie und spile chli mario kart mit de brüedere =D
Bis bald Mat (Matthias isch zu kompliziert für die da ide USA)
20.01.2008

Soo en Woche esch scho weder ome gang. Euses Fondüüässe do am Mentig esch aso ganz super gsi. Händ en mega lostige Obe gha met de Shirley ond em Steve. Händ öber vell lostigi Sache gschnöret ond öber es paar Sache vom Gschäft chöne dikutiere. Esch wörkli cool gsi. De semmer es Fensternischeli go Föteli zeige vo de Schwiiz ond händ de aschlüssen bes am zwölfi nochli Wii dronke. De hämmer mol müesse höre do jo am Dienstag weder schaffe agseit gsi esch. Em Gschäft esch mega ztue gsi ab metti Woche. Dasch ame herrlech zom wösse am Obe wamer gmacht het dore Tag.Denne hät jo eigentli slegale Internet sölle fonktioniere abem Donnstig aber shet eifach ned welle go....es brucht ächli ziit of dem enseli....hoffe aber sklappet gli dos fäng huere ombequem esch a den doofe Fänster zhocke. Ah jo ond de beni no go Hotel resevatione mache för all de Bsuech wo gli einisch chonnt. Freue mi andersch druf. De lauft äntli chli me. Em momänt esch wörkli ned so vell los. Do vell de ganz januar Dihei bliibe ond derzue sWätter au ned gad de hammer esch. Dorom freue mi riisig ofe Früehlig ond Sommer wenn Turis chöme ond me Partys het ond mer de eifach geil cha alli Insle go bereise..Mer händ denn gad beschlosse dasmer Morn of Jersey chönnte. Fahre am halbi zwöi met em Böötli ab ond send för es paar Stond dete. Denn cha de Luki äntli wedermol en Mc Donalds. Sescher esches au geil zom shoppe ond chli d'Ensle aluege. Werd secher mega lostig. Gester semmer de natürli glich no fort gange ned wie di langwilige lüüt do!=) Ben zwar au ned gad mega motiviert gsi. Send de aber ofene gueti idee cho damser ofem Wäg id Stadt i jedem Pub ahalte ond eis nänd. Send aso doch no es paar gsi=)...händ de es paar lostigi Lüüt droffe ond send met dene wiiter zoge bes mer denn as letschts emene Club no voll send go absake e eusem sehr sehr guete Zuestand.
Höt beni de ned ganz so zwäg gsi ond han eifach afo sganze Huus botze bes mer weder tiptop gsi esch. Zom znacht hets feine Chines ge ond de luegemer ergen no en Felm. Jetzt hani nochli Föteli ond morn chöme de au no vo Jersey......
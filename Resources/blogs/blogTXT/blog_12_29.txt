Trackpictures

Am Mäntig hemmer glöcklecherwis frei gha! Ech weiss zwar ehrlechgseit nedmou wiso, aber ech glaub es esch ergend en Lehrerwiterbeldig gsi oder so öppis ;) Aber jedefalls hend d Kajsa ond ech die Chance gnötzt ond hend en Coiffeurtermin veriibart. Mini Hoor send mer wörklech meh ond meh uf d Närfe gange, jetz hani eifach 20 cm abgschnette.. hihi!
Vöu meh hemmer ehrlechgseit a dem Tag au nömme gmacht, osser dasmer no is Fitness gange send esch das en zemmlech relaxte Tag gsi.
Am Dsischtig hemmer spöter Schuel gha am Morge, will die jüngere Schüeler alli ergend sone Test hend müesse mache, drum hani det schön Zit gha zum mit minere Familie skype und d Ferie chli plane.
Nach de Schuel hemmer im Track & Field Fottitag gha und de Fotograf hed müesse vo jedem einzelne Teilnehmer (erinnere s sind öppe 150) es Einzelfötteli mache und denne no Gruppeföttelis. Us dem Grund hemmer vill müesse warte und s Wätter isch meeeeeeeeeeeega unglaublich warm gsi.


D Sofie, ich und d Deanna 
D Sofie und ich, d Kajsa, d Zayra und d Deanna



Am Mittwuch Morge hemmer nomal spöter Schuel gha, drum sind d Deanna und d Zayra zu eus cho am Morge und mir hend zäme Pancakes gmacht und denne bi eus underem Pavillion gässe. Es isch unglaublich, am Morge mitme Tischi und churze Hose verusse Zmorge z ässe im März und es isch nöd mal chalt gsi!
D Pancakes sind würkli mega guet gsi, und nachdem mir fertig gässe gha hend isch den au scho Zit für d Schuel gsi und mir sind alli zäme id Schuel gfahre.

Jaaa.. Morn gömmer mit de Gastfamilie en Wuche uf LA und San Diego! und packed hani noni, drum gangi jetz gschider mal go schlofe.. guet nacht <3





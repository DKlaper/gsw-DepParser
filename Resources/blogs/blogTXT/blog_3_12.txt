the fire practice

uuuuuiii ui, ich muess wieder emal es update mache, wieder es paar gschichtli zum verzelle und es staht na me bevor. eigentlich hani eui ja mal miteme schuelbiitrag wele langwiilig, wil doch di eint oder ander reklamation cho isch, ich heigis so easy da. es würd würkli viel ztue gäh. langwiilig wirdsmer nöd. han au so gruppearbete und so zum mache. aber das muess irgendwie näbebi gah. und ich han ja nöd mal en fernseh da, aber bruchen ja eh nöd, gell vivi :-) 
ah ja und jetzt chömemer zum titel. letscht donschtig morge isch das glaubs gsi, wenni mi richtig mag erinnere. zersch na e churzi vorgschicht: am mittwuch abig simer is hudsons eis go trinke. de erscht wii isch mega günstig gsi, denn hämer beschlosse grad namal eine nä. nur dumm, si händ en fehler gmacht uf de abrechnig - es glas statt e fläsche verrechnet - aso de zweit isch denn tüür gsi. uf jede fall, häd denn de mexikaner gseit, er tüegi mir alüüte, dass ich mag ufstah. denn am donschtig morge wachi dur en elend luute alarm uf, gstande im bett bini. use id chuchi grennt, und denkt, ich heig vilicht d'herdplatte vergässe abstelle. d'füüralarm da sind bekannt, die sind scho ab und zue bim choche losgange - usser bi de swiss twins ;-) uf jede fall isch alles i.o. gsi mit de chochplatte und denn hani gmerkt, dasses überall alarmet und gmerkt, dass das jetzt die akündiget füür-alarm-üebig isch, hahahahahahha, am morge am 6i. denn hani eifach möglichst viel chleider agleit und bin useglaufe, kei ahnig gha wasi han müesse mache. ich bin ja gott sei dank im 1. stock, aber denn dusse hämer müesse warte bis all 13 stöck vo dere residenz evakuiert gsi sind. han eigentlich wele es föteli mache, aber hans denn us morgemuffeligkeit irgendwie vergässe... ja denn hani am mexikaner chöne schriebe, es seig susch grad guet, ich seig jetzt wach :-))
ah ja und denn hani na e story wo d'nicole vilicht lustig findt. de eint hädmer geld gschuldet und gseit, er bringtmers am morge vor ich schuel han verbi. schlussendlich hädermi gweckt und nur dank ihm hani nöd scho s'erscht mal verschlafe. aber de ruef hani jetzt natürli au da...
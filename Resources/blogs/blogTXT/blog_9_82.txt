27.04.2008

sooo aso s'Meli esch mega trurig das alli weder hei gange send!=( Hihihi sesch aso so schön gsi. Am Sonntig Obe esch de Stefan acho ond ich ben soo ufgregt gsi en weder zgseh! Mer händ de en wonderschöne Obe gha ond send am mentig bezite ufgstande. Leider hets de ganz Tag nor so abegseicht ond mini stemmig esch voll am Bode gsi...hets sech sehr guet lo zeige lo...hihihi sorry!=)Send denne trotzdem of Herm greist ond seschmer aso chli übel worde of dem schwankendem Boot!=)Mer send acho ond händ euses wonderschöne Zemmer bezoge ond grad mol en Tee dronke=) s'het ebe ede Hotelzemmer England öberal Teechocher!Jo denne nachemene chorze schlöfli hämmeris en Schale gworfe ond send en Apero go ne ede Hotelbar...uiuiui esch das en ruhigi athmosphäre gsi! Jo send de gmüetlech voremene Füür ghöcklet ond händ dinner-charte becho zom uswähle was mer gärn wörde ässe!Spöter esches en Spiissaal gange ond alli awesende send em alter vo 60+ gsi....cheibe spanned!=) easy mer häns super fein gässe ond en super Obe gha!Nachere schöne Nacht esch den de Tag om so schöner worde...hammer gsi...plötzli het dsonne mega afo schiine ond mer send 2,5 Stond om die Insle spaziert. Wow dasch so schön gsi!Traumhafti Stränd on Klippe....onvorstellbar!händ aso au es paar Föteli!Jo de esches weder retour gange met em Boot ond mer send nomol chli go spaziere in Guernsey ond händ no es feins Salötli zo z'Nacht gässe!Am Mettwoch semmer is Aquarium go Feschli luege...hihihi esch aso ned grad de börner gsi, aber mer händ au das gse...s'Wätter esch emmerno de hammer gsi ond mer händ en riise shoppingtour gmacht!Beidi händ schöni Chleider gfonde ond no es paar cooli Dvd's. De eint hämmer am Obe gluegt ond esch mega cool gsi!Am Do. semmer met em Bus om d'Insle gfahre zom mol alles chli gseh...hei esch eifach en geili Insle, das esch onglaublech ond mer händs halt eifach au schön gha metenand!neume semer ines Cafi ghocket ond de esch carola au no cho händs andersch lostig gha ond send de met ere no en chline Kliff walk go mache.Spöter hämmer em Stefan de mis Cafi zeigt am beach!Mega schön!=) Jo denn esch gli Obe gsi ond d'Limusine eschis cho hole womer organisiert händ zom Däddy ond Beni abhole!Dasch natürli en Öberraschig gsie för si. Händ den em Chauffeur en karton ge wo Leibundguet+Peatsch drofgstande esch. Er het si de müesse go abhole im Airport! Do mer ene es sms gschrebe händ, mer heige ke ziit zom si hole ond schecke en Kolleg wo si zo eus hei brengt!Hihihi het alles super klappet ond wosi de of d'Limusine gstüret send Koffere versorged händ het de Chauffeur d'Autotöre ufto ond mer send usegspronge ond händ en super schnappschoss vo de Gsechter of Däddy ond Beni gmacht!soo geil gsi!Denn eschs Reisli met emene Glas Schämpis los gange!Suer gsi! Dihei acho, gschwend is Hotel go s'Gepäck versorge ond mer hän es feins Plättli vorbereitet ond de semmer bes am 12i i eusere Chochi ghöcklet ond händs huere lostig gha!Jo ond de hämmer zwe busy Täg gha...mer hän di geilste kliffwalks gmacht, vell Lüüt kenneglert, au vell ächli verokt gmacht!=) ond eifach en hammer geili Ziit gha metenand. natürli semmer em Gschäft verbii go hoi säge ond eifach mega vell gse ond gmacht!Onvorstellbar schön aso...ond s'wätter het au voll metgmacht!Denn hani en mega schöne Gebori döffe erläbe ond ersch no mega vell Gschänkli becho för da dasi em osland ben...Danke vellmol esch sooo schön gsi!Mini geboroparty esch e dem Brasil-Restaurante gsi ond esch es mega erlebnis gsi för alli...mmmhhhh hammer!=)Jo de semmer au no met em josef ond de martine go ässe ond dasch au so super gsi! Händ so vell chönne lache, blöd due ond rede metenand, dasi wörklech han müesse merke wie fest ich alli mini familie vermesse. esch eifach eini vo mine schönste Woche gsi i mim läbe. Chas fasch ned beschriibe!=)Jo Höt esches de weder chli andersch gsi! Send früeh uf ond de Josef het is nomol vell zeigt of de Insle ond scho esches an Airport gange wo denn Träne nor so gloffe send!Esch halt emmer schön wemmer wieder gspüürt wie fest dasmer enand gärn het!Jo ben aso scho mega truurig gsi!mini Kollege do händ mi aber ofene Grillobe iiglade ond mi mega zom lache brocht dasi chli abglenkt gsi ben...esch mega härzig gsi!! Aber i freue mi secher mega weder mol Hei zgo....hihihi ergendeinisch....hihihih...danke nomol för alles.....miss you....tschüüüüüüüssss
Vil erlebt=)


Aso, gest ischsmr gad chli vil worde... Ha urspruenglich mit de Quilly abgmacht gha, dassi mitere inen Jazz-Club wuer ga. Han gwuesst, dass de oeppe bis am 10ni offe isch, ich also sowiso noed laenger wuer/choent blibe, den heiga go lerne, willi huet e Summary ueber es Chapter vo "Social Problems" ha muesse schribe. Denn isch dBrianna cho und hetmi gfroegt, obi Lust heg, gest Nacht mit ire in Salsa-Club zcho, iri Muetter wuer mi fahre. Ha abxeit und fuer e andrs Mal versproche zcho. Da luetet au no dSharrese a und hett welle wuesse, ob ich mit ire well zu Lindsey und Bonnie cho, di zwei wuerdet ois zum Znacht ilade... ha abr scho Znacht gha!Trotzdem hani denkt, dassi will mitga und drum fuer das zuexeit... so bini am halbi7ni los mit de Sharrese, ha e fetts und uuu feins Sandwich als 2.Znacht gesse, zu dem ich vode Bonnie iglade worde bin!Weret em Esse het dBonni den us de Bible vorglese und ois Frage gstellt dezue, mr hend also Bible Study gmacht... wasi komisch gfunde han, abr doch au interessant und guet-in the end=)


Druf abe bini also in Jazz-Club, eigentli vor allm, will min Schatz ja so begeisteret isch vo Jazz...;o) dQuilly hettmi anebracht und es paarne Luetlis vorgstellt, einigi -so zB
 de James!=)- hend sich abr au vo sich us vorgstellt... mit im hani den afange schnurre und ustusche... Er hetmi den ufm Drink iglade, im Lauf vom Abig ufn zweite... slustige isch xi, dassi zwuesche dure mal mit de Quilly gret han und gfunde, de James seg voll okay und ich den erfahre han, dass si in eigentlich gar noed kennt!!!=) Ha meeega muesse lache, abr tja... trotzdem intressant xi! Er hetmr den sini Kollege no vorgstellt, v.l.n.r: Ellen, Ryan, Justin, James

dQuilly isch -glaub- zeme (odr so=) mitm Carlos. Nachdem dMusikr ufghoert hend spile und all gange sind, sind au mir gange. Ha eigentlich denkt, mr goechet all uf de Bus... abr mir sind zum Carlos hei. Und de haet soooone Bonze-Wonig (wonr mit 2 Fruende teilt), unglaublich schoen, eifach fantastisch, zmizt ide Stadt, absolut la
essig. Mi sind den no ufs Dach ufe, woni ENDLI mal dStadt vo obe abe xe han, by night=) Atemberaubend, has sooo gnosse=) Hami gar nuem choene erhole. Mi sind den nochli umeghaengt, hend Shots zu ois gna bis mir truemmlig worde isch... so hani muesse kapituliere und mich selbr dra erinnere, dassi no soett go lerne;o) Naja... am 12i hani uf de letscht Bus welle, doch dType hend mr vrsproche, mich zur Village zbringe... das hends au gmacht. dQuilly isch bim Carlos blibe und het mir no gschwind agluete, obi guet heicho bin... u herzig=) Jaaaa... und mit lerne isch natuerlich UEBERHAUPT nuet me xi. Ha gnau no gschafft mich umzzie, Ze zputze, de Weckr zstelle und bi den mit baumelndem Choepfli gli igschlafe...=) Huet Morge hani zwar noed so vil Mue gha, zum am 6i ufsta und is Buech luege wini denkt han, abr ich han mini Lektion glernt; nie me Alk under de Wuche, am beste gar kei me... mir isch nemli imr nochli unguet xi huet Morge... abr dSummary hani glaub guet bewaeltiget...!? We'll see...Jaaa! That was it! Muss ez no is Zeichne und gang nachher is Cardio Box, das isch glaub so tanzmaessigs Boxtraining, froeg mi noed, wi das funktioniert. Wirds huet Nami in Erfahrig bringe...=)Also Leutlis... hoff, dasses oi guet gat und wish you a very pleasant week. Cu




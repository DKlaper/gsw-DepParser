17.09/18.09

Hallihallo. Ich bi geschder leider nüm dezue cho zum en Blogihtrag zmache, es isch mer nöd eso guet gange... Im Moment sind alli es bizzeli chrank, ebe au inklusive mier. Ich bi drum geschder am halbi 2 vo de Schuel scho Hei gange, defür gahts mer jetzt wieder besser :-) 

Hüt hemmer im Sport glernt "Gagnam-Style" z'tanze, dass isch öbbis wie de "Maccarena-Tanz". Wenn jetzt i de nechste 3 Täg en 12-Klässler zu eus chund und die Musig laufe laht mümmer ahfange tanze. Hahaha ;-)

Wonich hüt am halbi 7ni vo de Schuel heicho bin hemmer zersch gesse und nacher simmer en grosse Rundgang go mache... Mir sind vo Dihei mit em Auto bis zumne Park gfahre wos im Summer skated und mer im Winter Skiilanglauf mache cha. Nacher hemmer dKonzert Arena ahglueget und sind wiiter bis zum Spielplatz ufegloffe wo wieder en Park gsi isch. Ich han ganz vergesse wie luschdig Gireitzle sii cha :-D Spöter simmer zu de Bierbrauerei und ere Tanz/Tennisschuel gloffe und wiiter bis zum Parkplatz womer ufs "Suppe-Viertel" (dStrasse heissed dete z.B Herdöpfelstrass oder so, darum Suppe...) abeluege cha. Es isch de alti Teil vo Tartu, dHüüser werded aber trotz em alter immer tüürer well dStell relativ näch zu de Innestadt liiht. Uf jede Fall simmer denn dur das fasch echli gspengstliche Viertel zrugg zum Auto gloffe... En schöne Spaziergang, vorallem wells relativ warm gsi isch :-)

Konzert Arena

Spielplatz

A.Le Coq-Bier

Bierbrauerei

Suppe-Viertel

Supper-Viertel zum zweite

alts Huus

A.Le Coq Fahne

gaanz e alti Strass

Geisterhuus

nomal e alti Strass
me & liska (und saabi)
Leider hanich nöd nume gueti Nachrichte... D'Kunstschuel het sich als nöd so wie ichs will usegstellt. Es isch eifach würklich so dass ich nöd richtig öbbis lerne, und für das hanich eifach nöd sKunstprogramm gwählt. DRiina lütet morn oder so aber minre Kontaktperson ah, und denn chömer das mal bespreche und wie's söll wiitergah... :-(

Aber na öbbis lässigs zum Schluss: si hend e Chilbi i de Nächi vo Tartu bis am 30. September wo mer sicher emal anegönd :-D

Schlafed guet und bis morn :-)
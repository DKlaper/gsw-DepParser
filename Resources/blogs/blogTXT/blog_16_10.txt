37 Tage

Hey mini Liebe, sorry dass ersch jetzt schriibe aber die Wuche isch grad echt vill los gsi...
De Tsischdig isch na relativ normal gsi. Zersch Zeichne, denn Muster für Komposition entwerfe und echli a mim Portfolio wiiterschaffe... Am Abig hani mit mim Mami gskyped und zum erschde mal mini neui Wohnig chöne beguetache, au wenn e chli verpixlet ;-) Nacher hani na di grandiosi Idee gha zum go renne gha, und bi vo  Chopf bis Fuess vo Mugge verstoche worde...

Am Mittwuch hemmer in Maale scho eusi Bilder ahglueget für dNotebgebig, und obwohl ich jetz vo mine Werk nid so begeischdered bin hets minre Lehrerin zimli get gfalle. Genau so in Farblehr, min Sammelordner het 10 vo 10 Pünkt becho :-D Han mer aber au echt de Arsch abgschaffet für das!
Denn hani wiitergmacht mit Muster für Komposition zmale bis i ha möse loslaufe zum min liebe Papi und mis liebe "Stiifmami" (und de Mr.Sugoi) ztreffe. Jawohl, ich ha Bsuech becho :-) Ich mus zegeh, e bizzeli nervös bini scho gsi. Irgendwie weisch au nid ob sich irgendöbis veränderet het, 10 Mönet isch doch zimli lang. Aber ich chan jetzt sege, falls sich was veränderet het denn nume zum Guete, es het sich fasch scho gspängstig normal ahgfühlt zum sie treffe. Denn simmer e grossi Rundi dur Tartu gloffe und ich han echli Stadtführer gspillt :-) Am Abig simmer zeme chique is Restaurant Atlantis mit Ussicht uf de Fluss abe go esse, und spöter hets sogar na Chueche imne Kafi ghe.










Am Dunnstig morge binich mit em Auto abgholt worde und mer sind zeme Zmorge go esse, für mich hets en riise Pancake mit Schoggisauce geh! Denn binich mit ihne zeme i mini Schuel gloffe und han ne sGebäude und mini Klass zeiget, sowie mini Bilder  :-).








 Nach ere erfolgriiche Besichtigung simmer gschnell ines Ihchaufszentrum gange go poschde, und denn aber scho wiiter i di ERSCHDI (und glaub au einzigi) Sandwichbar in Tartu go esse. Nacher hets gheisse ab zu mim Estland Dihei, wo mini Gastmueter dezuegstosse isch. Denn simmer alli zeme abe nach Põlva in Wald gfahre, und det hemmer en schön grosse Spaziergang amne Fluss na bis zu de Quelle gmacht. Mit em Auto simmer nacher wieder chli zrugg gfahre ines Freiliechtmuseum wo e alti orginali estnischi Stadt dargstellt isch mit Schuel, Mühli, Wohnhüüser etc... 
Denn hemmer alli zimlich Hunger becho, aso simmer mit emne Umweg über de alti russischi Bomberflugplatz (uf min Wunsch) hei wo sich de Reschd vo mine Familie kenneglernt hend. Zeme hemmer gmüetlich Znacht gesse und Wii trunke, bis dMoskitos wieder ahgfange hend z'attakiere und mier eus zruggzieh hend müse nach Dine für de Dessert. So um di 12i am Abig isch mini schwiizer Familie zrugg is Hotel gfahre, und ich bi todmüed i mis Bettli gheit.





Zum Zmorge am Friitig binich wieder ihglade worde zum zeme esse mit Dad, Schanett und Hund, dasmal mit emne RIIESE Zmorge Buffet! Denn hanich ihne en Secondhandstore zeiget, da ich mich leider chli i de Chleiderwahl verschetzt ha und mini Bei fasch abgfohre sind han ichs ned so lang usghalte, aso simmer no zeme ein Kafi/Smoothie go trinke und denn hends mich wieder heigfahre und sii sind wiiter uf Pärnu gfahre. De Reschd vom Tag hani mit echli Ufruume und Sortiere verbracht, süsch nid vill meh.

Geschder sind usserdem mini Gaschdeltere ebefalls nach Pärnu gfahre, die jedoch is Summerhuus. Ich han rein gar nüt gmacht a dem Tag usserd Serie luege, mis Zimmer na bizzeli suuber zmache und esse. Punkt. Ah nei, Vulcanos hani au na bache.

So und jetzt sött ich under dDuschi hüpfe und mich parat mache, scho glii chömed dSchwiizer vo Tallinn zrugg und denn verbringemer no de ledschdi Namitag zeme wo si in Estland sind.

XOXO
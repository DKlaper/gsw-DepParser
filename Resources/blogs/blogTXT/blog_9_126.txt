15.10.2007

.......sooo  höt hämmer ächli me gschlofe ond händ is met emene feine Zmorge gstärcht. denn ischs los gange rechtig City. Zersch hämmer is vorgno alli Sehenswürdigkeite vo London go aluege ond denn go Shoppe. Do ich ersch einisch per Zuefall grad of die rechtig Stross cho ben wo alli Sache send zom aluege, hanis Höt natürli süberst ned gad gfonde. Womer denn ächli im Züg ome gloffe send taucht doch tatsächli en coole Hairdressersalon uf. D'Nice ond de Adi händ mi förmlech döt ine gjagt, zom go froge wägere Stell....ben de aso au gange.....ond met ere e-mail address weder use cho... aso d.h. ich söll doch mi CV dene zusende. Denn semmer alles go aluege sprich: London Eye, Big Ben ond zo guete schloss de Park vo de Königin. Döte hämmer es chlises päuseli gmacht ond chli pläuderlet....plötzlech lütet mis Natel...esch aso grad d'Chefin von dem Gschäft dra gsi ond het mich omes Vorstelligsgpröch bettet; Morn am drü......ihää...jo esch aso herrlech...of das abe semmer den i eim lade go Shoppe...det chonsch aso alles öber vo Kleider zo Schue ond Assesoires...es reins paradies...händ mega schöni Sache gfonde onds sehr lostig gha metenand. Bem zahle esches denn aber doch nömme so amüsant gsi...=)8) Denn hämmer is ofen Heiwäg gmacht send no go Zässe poste ond händ öpis leckers zom znacht kochet. Es feins Wiili hets derzue ge ond gueti Onderhaltig vo allne. Bes Zobe spot hämmer de nochli gschnöret Wii tronke und Musig glost bes denn alli is Bett send...
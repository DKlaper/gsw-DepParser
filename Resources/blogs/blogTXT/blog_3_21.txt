Medellín, te quiero

Hooolaa

Ich bin wieder in mexico acho und han inzwuesche au mis "nach-kolumbie-tuef" ueberstande. Isch au noed so schwierig, bin jetzt bi de pazifik-straend aglangt :-) Aber han es foti ufeglade zum mini stimmig im flugzueg z'zeige.

Was vilicht noed di bescht idee gsi isch, isch de letscht abig na in usgang gah. Da mir eh am morge am 4i haend muesse losfahre, bini natuerli nuem go schlafe. Und bim flughafe ischs denn los gange: Zerscht haends allne s'gepaeck uftah und kontrolliert. Hani natuerli elend lang muesse astah, bi fascht duretreit. Aber denn noed gnueg, denn haendsmi na usenandgnah waegem geld. Haendmer noed glaubt, dasi nur 20 000 Peso (ca. 10 Franke) debi han und haendmi voll usglacht. Ich hans gar noed lustig gfunde, wili han wele go schlafe. Die womi chli besser kaenned wuessed, was das heisst. Han denn eifach g'antwortet, es gaeb vilicht au na kreditcharte! Wasi ide schwiiz nie wuerd mache, de polizei so antworte... Aber de ander haedmi denn eifach gfraget, ebi im usgang gsi seig und denn hani choene gah. Und de flug isch schnell verbi gange. Bin igstige, han gaesse und gschlafe und scho bini det gsi :-)


Medellín II

In mexico aglangt bini zerscht uf leon. Det hani es mexikanischs chartespiel glehrt und 5 mal in serie gunne, HI HI. 

Nachdemi in tequila na e tequila-brennerei bsuecht han, bini jetzt ade pazifikkueste acho. Im moment bini in melaque, am wuchenend gahni uf maruata, det triffi luet vo leon wieder. D'straend muend hammer-schoen si und kei luet, vor allem um die ziit.

Also bis gli wieder...
Anita


León


Guadalajara/Tequila


Puerto Vallarta
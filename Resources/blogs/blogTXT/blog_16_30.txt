24.03

S'absolut Schönschde da in Estland isch dass ich de Satz "Morn isch wieder Schuelahfang" mit emne ernschdgmeinte euphorische Underton sege chan- und ich bin devo überzüügt dass 99% vo de Kiddies i de Schwiiz das nid so fühled. Tartu Kunstikool wür eu genauso de Chopf verdreihe wie mir, eifach sauglatt die Schuel!!

Aber hey, ich gnüss au mini Ferie- kei Frag.
Am Dunnstig hani zum Bispiil (nach obligatorischem Uusschlafe) a minre Geometriearbeite wiitergschaffet, freiwiliig. Ähm ja, jetzt wirds langsam chli komisch, muni zuegeh...

Nei jetzt ohni Seich, am Abig hani mi mit de Mjo zersch uf n Kafi i oisem "Kriise&Alleswirdberedet-Kafi" troffe und nacher simmer zemmer is Buchtanze :-) S'Studio womer gönd go tanze isch mega kuul, genau so wie'd Lektione. Nachem Endi vo de Stund bin ich mit emne grosse Ring dur de Park bis an Stadtrand und denn dur ganz Tartu-City düre zu minre Bushaltestell heigloffe well dNacht eso schön gsi isch. 

Bild vom früehe Abig inkl. insane vill SchneeDe Friitig isch relativ relaxed gsi, vill Estnisch lerne, Workout mache (mir tönd jetzt na alli Muskle weh) und echli ufruume. Schoggi esse. 

Am Samstig isch denn ufm Programm gstande mini inneri Mitti z'finde (und di blödi Schoggi vom Friitg wieder abztrainiere) mit Yoga. S'hilft imfall, ob ers glaubed oder nid, und es entspannt dich wunderbar... Geg de Abig isch denn au d'Anu wieder heicho, di isch i de ledschde paar Täg chrank in Pärnu gsi bi ihrne Eltere, und mir hend wiederemal e chli rede chöne. Achja, usserdem hets de gaaaanzi Samstig lang gschneit was ich ganz und gar nid luschdig gfunde ha. Ich han's für eu i Bilder ihgfange, münd halt gnau luege dass er de Schnee wo abegheit gsehnd ;-)








 So, und hüt isch min absolute Kulturtag gsi, ahgfange mit Pancakes zum Zmorge. Esse isch au Kultur, underschätzed das nid! ;-)So uf di 2 simmer nach Tartu gfräsed zum euse Rundgang i de Haubtuniversität z'starte. Si isch aber nid emal so gross, underanderem well eich ganz Tartu e Universität isch- verschiedeni Themegebiet und Vorlesige i ganz normale Stadthüüsli :-). Uf jede Fall hemmer eus   denn wiiter bewegt zu de alte Schuel vo mine Gastschwöschdere und ere sehr imposante Backsteichile. Wiitergange isch es dur de Park verbii am Puppemueseum womer glii go ahluege gönd bis zum Volksmuseum. Dete hends eifach di normali Grundusstellig über sLebe im früehne Estland gha, und e extra Usstellig über dHippiziit dah- es isch da no vill stärcher e Revolution gsi als in de Schwiiz wells au um di ganzi Loslösig vo de Sovietunion gange isch..Genau, nach dem allem simmer schnell go poschde und denn isch Heigange, für mich heisst jetzt nachem blogge Sache für morn packe und nachli ufruume. Usserdem het min chliine Chleiderschrank grad de Geist ufgeh, heisst ich derf jetzt alles usruume und en nomal zemebaue- YESSS! :-D 

Hugo Treffner Kool





Backsteichile

verdruckts Eichörndli & Anu

























 -
Scho widr Wuchenend

So
, endli widr Wuchenend. Eigentlich find ich die Haltig, nur ufs weekend hi zlebe, ganz ganz schlecht. Abr sisch halt scho so, dass es eifach schoen isch, wenmr zwei freii Taeg vor sich haet, ohni (hmm... emal fascht ohni=) Verpflichtige. Bin da ane spaziert, um no is Rec-Zentr zga und ha dGlegeheit gha, dur de jetzt endlich belebti Olympiapark zlaufe. Hindr mir rennet luutr chlini(odr au grossi=) Chind dur de Wassrpark dure. Da no ich mit de Amerikaflagge-haet doch au no muesse si, odr!?=) Aso, das sind ez di spontane Foeteli xi ufm Weg da ane. Jedefalls hani da no es Werk wele zeige, womr im Zeichne kreiert haend. Isch no n lustige Uftrag xi;mr haend all eifach 'irgendoepis' muesse zaemebastle und amale und s den schliesslich fuer es Gsamtw
erk zur Verfueegig stelle, womr gmeinsam haend muesse ufd Bei stelle. Und das isches. Hmm... nei, ich bin noed sonderlich stolz druf, ussrdem bini enttuescht ueber dManne, wo mis schoen gstaltete Mansgoeggeli tatsaechlich Kopf gege abe haengend ufghaenkt haend!!! Abr -abxe vo dem(;o)!!!- find ichs e hervorragendi Idee fuer Kreativitaetsaktivierig und Zaemearbeit. Mussi fuer es paar abwechsligsriichi Minute/Stunde mit minere zuekuenftig eigete Klass im Repertoire bhalte, u understand!?=)  Morn hani widr so manches vor; gang -hopefully!?- widr uf en Tagesusflug mit, 
de zu Felsgstalte und Wassrfaell soetti fueere!? Bin mal zueversichtlich und froimi druf. Am Abig gangi mit de Quilly ane Sorority-Party, wo si organisiert haet. So vil ich ghoert han, wirds raecht abga und s'git Tanz competitions. Und gnau a DENE bini interessiert. sWerdet mehreri Sororities gegenenand atraete i Gruppetaenz. Und dQuilly isch au mittendrin=) Jaaa.. de Samstig wird n laaange Tag, froi mi abr druf.  Und m So. chani ja usschlaafe=) So, wuensch oi au e erlebnisrichs und doch erholsams weekend. Be blessed und bis glii.  

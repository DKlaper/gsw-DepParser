23.09

Tsauuu :)

Tuet mir ganz feschd leider dass ich geschdr nüt gschribe han, aber wonich an Compi gsesse bin und en Ihtrag ha welle verfasse isch mier ufgfalle das ich de ganz Tag nüt, aber wücki gar rein nüüt gmacht han ;-) Tja hä, das gits..

Hüt binich aber wesentlich produktiver gsi!! Am 12i bini mit de Riina inen Stofflade gfahre zum verschiedeni Vorhängstoff ahzluege. I de Herbstferie (also i 4 Wuche) werded mir nemlich oisi Zimmer noi gstalte, also neui Vorhäng, noi Dekeration, Möbel verstelle und so wiiter :-D

Nacher binich mit de Joyce is Aura-Schwümmbad go 21 Längene schwümme. Väga tore! Ich Genie has voll fertig bracht zum i de Umkleidekabine de Schlüssel zu mim Chleiderspint im Schloss abzbreche... 

 Die verbrennte Kalorie hemmer aber grad wieder dur Wrap und Jogurtglace mit Marshmallows, Cookies und Schoggisoose ersetzt ;-)

 Nacher simmer uf di, leider erfolgloosi, Suechi nach Highheels für dJoyci. Chleider sind da zum Teil sogar tüürer als i de Schwiiz :-( Aber a de Joyce ihri groosi Gastschwöschder gaht scho bald emal mit ois go shoppe und zeigt ois dSecondhand-Shops :-DSo geg die halbi 4i hani a de Riina ahglüüte und sie het ois abgholt und heigfahre. Am Sunntig fahred leider kei Büs vo Tartu zu mier Hei oder umgekehrt...
Dihei hemmer denn e heissi Schoggi trunke und 3 Stunde dürrequatscht, halt so en richtige Mädelsnamitag :-) Zum Znacht hets zum erschde mal Fisch geh, und er isch hammer fein gsi :-D Joo, das isch min wunderbare Tag gsi. Ich hoffe eu gahds genau so guet wie mier :-) 
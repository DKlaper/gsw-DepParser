ersti Idrück vode Schuel

Heii zeme
Am suntig isch nüme vil los gsi, me sind den mal no inen handylade gange und spötr serschdmal uswärts go burger esse. Woich dene gseid han ide schwiiz gits nur burger king und macdo hends mi richtig bemitleidet "bad stuff" seig das =D. Haha zu luschdig, sind hend det im restaurant en agstellte gha wo nur fürd getränk zueständig gsi isch wil refill for free gsi isch und so all am suufe wie di hohle gsi sind^^
Am mäntig bini den nomal id schuel, wil die mich heded söle alüte abr das nid gmachd hend -.-
Det hani den erfahre dasich ebe nonig agmeldet bin fürd schuel und de nächshti termin wos hend erschd am dunstig seig (schuel würd scho am mittwuch afange), also zimli idiotisch^^ So muesi no bis am dunstig warte bisi mini fächer chan wähle und min stundeplan übrchum und mues morn nid id schuel ga.
Nachem churze schuelbsuech bini den serschdmal mide family und eme kolleg vom brüedr ine feddi mall gange und hend det natürli au widr burger gesse. Ich glaub ich han bis jetzt no nüd gesse wo nid zwüsched 2 brötli gsi isch, die tüend efach alles zwüsched 2 brötli, abr dmuetr da chocht eich no zimli aständig.
Am namitag ish den openhouse bide schuele vo mine gschwüsterti gsi und ich bin dene ihri noie lehrer go begrüsse und so (boring -.-)
Am abig binich den mitem vater undem brüedr a ihres scoutmeeting gange und ja det heds zimli schrägi lüüt gha, zerschd hends eso komischi schwür gmachd, all sind inere reihe gstande, hend ihri grüess und schwür gmachd und ja es isch zimli crazy gsi.
Am zistig, aso hüt, hed e oriantation a minere schuel stat gfunde. Ich gha ad dobson high school und ihres logo ischen mustang und all laufed mit mustangtshirts ume^^ Ja jedefalls binich  igendwie zspat dete gsi, alles hed scho agfange, abr usnahmswiis binich nid draschuld gsi wil mini gastmuetr hedmi erschd so spat det anebrachd =D
Det adere orientation sind den all schüelr i 15er gruppe iteilt worde und hend den so chli kennelernspili gspilt :P Spötr hend den d'seniors ois d'schuel e chli zeigd, wo was isch und so (dschuel isch riiisig und es gönd 3500 schüelr adie high school) und am schluss hend sich alli ide turnhalle versammled und igendsone gstörti hed den igenden vortrag ghalte übr slebe und so, und ja si isch di ganzi ziit zude musik abgange, zu luschdig^^
Am namittag simr den no go schuelsache poschde und ja ez sitzi wiedr vorem compi, ich hoffe ich wird i nächster ziit nid sovil vorem compi hokke wie di letschte paar täg, abr es isch ebe efach vil zheiss duse zum öpis z'unternää und so isch mini familie zimli fuul und es hengeds all am game, sogar mini gastmuetr und ihr wend nid wüsse was füres game: "WOW"- oh my gosh, isch das normal :P
Ja ebe wird drum bald widr öpis vomr ghöre laa waschinli, wil dschuel ez für mich ja erschd am fritig afangd -.-
Baiii
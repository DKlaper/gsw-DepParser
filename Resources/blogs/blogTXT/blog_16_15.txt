55 Tage

Ich cha leider immernanig über mis Lettland-Weekend poste, aufgrund fehlender Ilustration... Chunt aber na, Ehrewort :-)

Mini ledschde paar Täg sind aber au sehr schön gsi.
Am Mentig bini uf di halbi 3 (jep, relaxed wie nüüt) id Englischstund gange, und mir isch dete zum erschde mal klar worde dass mer knapp na 1 1/2 Wuche Schuel hend und denn chömed scho Ferie, WAAAAH!!! Jedes normale Chind freut sich uf Ferie, usserd ich bechum totali Angstzueständ. Das Leben eines Austauschschülers...
Am spötere Mentig Namitag bini mit de Mjo id Stadt gloffe, und vo dete us denn e Stund heiglatschd, busfahre isch eifach fürchterlich bi dem Wetter (über 20 Grad und Sunneschii ohne Ende..)

Geschder hemmer am 9i ahgfange in Zeichne es lebendigs Model abzeichne, zum erschde mal. Und es isch eich nidemal so schlecht usecho :-) Denn bini mit de Marjolijn id Stadt en Smoothie go trinke, eifach well mer so super kuul sind. Am Namitag hani min Estnischtest fertiggschriebe und susch echli i de Schuel gschaffet und am Abig bini um di 15 Kilometer go velofahre, s'erschde mal für die Saison.

Hüt het am 8i scho Estnisch ahgfange, druff hani defür e Freistund gha woni wiiter a mine Farblehr-Sache gschaffet ha. Bis zur Mittagspause hemmer denn Male gha, mer sind use is Freie und id Sunne gange zum Aquarellportraits male- ebefalls für's erste mal... Denn isch Värvusõpetus cho (Farblehr) und bis am halbi 5i hani selber na wiitergschaffet a mine Arbeite bises hei gange isch go Training mache. Uf di 6i isch de Reschd vo de Family heicho und mer hend zeme gesse, bis am halbi 7i d'Mjo cho isch mit mier de Schluss vo dem wunderschöne warme Tag go gnüsse.




So, das wer en churze Überblick gsi
xoxo
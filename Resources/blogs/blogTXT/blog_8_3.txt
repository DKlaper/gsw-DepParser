San Diego was awesome

Hii zeme
Scho lang nüd me ghöre laa vomr abr sones tagebuech zfüehre bruchd wükli zimli Selbstdisziplin dasmr imr widr öpis schribt.
Also ebe ide wuche vom 4. Oktober isch nid so speziell vil gloffe und am fritig hemr den early release gha, was bedütet me hend früenr uusgha, naja ebe adem fritg isch nid speziell vil gloffe, hans chli diheighängd.
Am samstig bini den zunere Birthdayparty vom Bryce iglade worde und me hends efach chli im garte vo ihm umes füür ghängd und chli gschwäzt und chli trampolin gumpe und so :P
Für das, dases zimli langwilig tönt ischs eich no voll issij gsi =D
Woni den heicho bin ide nacht, hani no müese pakke wilmr ja am suntig den nach San Diego gange sind. De plan am Suntig isch den eich gsi dasmr am 10ii abfared, wil mini familie abr zimli unorgansiert isch, simr den am 12 abgfare :P
Me sind den spat im Abig z'San Diego acho. Me hend x halt gmachd wil efach imr öpr andrsh hed müese ufs wc gha xD Me sind den in Malysian Restaurant gange und s'esse det isch efach himmlisch gsi =D
Nachem znacht simr den is hotel gange, isch sones riise apartmenthotel gsi und oises apartment isch no issij gail gsi. Aja und me hend oises Hotel nid mal in San Diego gha wils igendwie falsch bueched hend, ez simr hald faschd nöchr bi LA gsi, haha.
Öha und adem abig hed mini familie serschde mal gstritte, all hend schlechti luune gha (müed :P) und den hanis efach vord glozzi ghängd bis fertig gsi sind XD
Am nächste Morge simr den früe ufgstande wil wilmr nach San Diego hend wele. Underwegs simr den inen Bagelshop und öha die sind efach göttlich gsi. Aja und suschd Kalifornie isch tusig mal schenr we wüesti in Arizona. =D
Me sind den an Strand gange und hend chli Boogieboarded und ja s'wasser isch natürli iiischalt gsi drum hemr so taucherazug müese träge. Isch abr zimli lustig gsi, vorallem d'welle da in Kalifornie sind deftig gail.
Am abig hemr den sochli Sight Seeing by car gmachd wilmr all zfuul gsi sind zum usstige und umelaufe.
Am abig hemr den mim Gastvater sini Cousine wo in San Diego wohnt troffe und sind uswärts go esse.
Dääm det hanich min beste milkshake im lebe gha =D
Am nächste Tag simr den widr früe ufgstande wilmr Surfinglektione gha hend. Nach de 10-minütiger Fahrt simr den am Huntington Beach acho zum surfe. Und Surfing isch efach andrsh gail gsi und es isch nid mal so schwer uf dem verdammte brett zsta.
Nache simr den mexikanisch go esse und widr is hotel zrug gange go es nickerchen nää. Geg de abig simr den an strand wo gad bi oisem hotel gsi isch und hend chli strandspaziergang mit fuessball und so gmachd und sind nomal sonen göttliche Milkshake go spiiise =D
Me hend den im apartment gesse und sind den früe is bett gange wilmr eich plant hend in Zoo vo San Diego zga abr am nächste morge isch dfamilie den nid rechtziitig ufgstande dass sichs no glohnt hed, drum simr den efach nach San Diego cruised und sind zum Belboa Park gange und chli umelaufe und so.
Nachr hemr den widr mim Gastvater sini Cousine troffe und die hend ois den sganze Navy Gländ vo San Diego zeigd wil si dete schaft. Das isch unvorstellbar riisig gsi, hald amii. :P
Nache hemr den ois scho widr uf de Heiweg gmacht. Usrt de Stops bi Walmart und Subway hani eich zimli di ganz ziit duregschlafe =D
Me sind den igendwen ide nacht acho und am nächste tag hani den nid mal chöne usschlafe wili am nächste morge en physiotherapisttermin gha han und den hed den gfunde ich müesi MRI mache wil mis chnüü lockere ases sötti würkt.
Am namittag hani den MRI gmachd wili eh scho en Termin vom ander Doktor gha han. Lekk isch das langwilig gsi, efach e halbstund det ligge und nid bewege chöne :P
Di restliche Tääg vode Ferie sind den übelst langwilig gsi, efach nüd ztue gha, am Fritig bini den no as Football game gange und natürli standard Dairy Queen ice cream nachem game :D
Am mentig hed den dschuel widr agfange, ich han abr chöne fehle am morge wili widr doktortermin gha han zum MRI uswerte. Zum Glück isch nid kaputt, er hedmr abr physiotherapie weg öpis chlinem empfohle. (Und sbeste isch, er hed gfunde es stat nüd im weg zum fuessball spile (chline ischmr felsbrokke vom herz gheit xD)
Und suschd isch die wuche eich au zimli normal gsi. I minere Beginning Guitarclass heds e noiii ufteilig gää ine guedi und schlechti gruppe und ich bin natürli idi guedi cho =D
Aja und am fritig hanimi i minere englischstund chöne vollfresse mit ami-süessigkeite wil de lehrer bi jedere richtige antwort süessigkeite verteilt hed, chline binich motiviert gsi :P
Am fritig isch den de Marcus bi mir go übrnachte cho, und me sind efach chli unnötig ide gegend go umenand fahre und hend den no chli film glueged und so. Am samstig bini den zunere Birthdayparty iglade worde und ich die wo geburtstag gha hed übrhaupt nid kennt abr si mich anschinend, haha ja han e nüd bessers ztue gha, drum bini den gange, hed no iisj hütte gha und em hend fascht de ganz abig basketball gspilt :P
Und ja ez isch widr suntig, standard programm: hänge und chli im huussaustall helfe.

Ich sött endli mal afange mini bricht in englisch schribe ^^
Abr hüd hani efach zwenig ziit gha, vilicht nächst mal :P
Hoffe hend all scheni Herbstferie gha, vermiss oi all.
Baaaaaaaaiiiiii
07.04.2008

Hello alli zäme. Also be mer esch alles emmerno wonderbar. Han mega vell zdue bem schaffe ond s'Wätter werd au emmer besser! Jo sesch do wonderschön wennt d'Sonne de ganz tag scshiint...de chasch am Mettag em Städtli ome laufe oder neume eis go tenke ond fülsch die wie ide Ferie....hammer. Mer merkt au wie d'Lüüt chli verwache ond vell me öppis ondernänd am Obe. Jo de am Mettwoch hani chli en blöde Obe gha. Ben aso schlossäntlil gschwend im Spital glandet!=) esch aber denn alles guet gsi! Jetz mueni eifach de nomol go ond en Ultraschall mache. Es chönnt ebe si dasi Gallestei han oder so!!Jojo han jetzt en gruusige Saft woni muess drenke. Wämmer  luege was denn do no usechont! Send ämu alles ganz liebi ond lostigi Ärtzt ome! Denn hani es hammergeils weekend gha! D'Kollegin het ere 21. Gebori gfiiret ond mer händ alli en Huet oder en Perücke müesse alegge. Zersch hämmer aber no es par friends be eus dihei gha ond es bezeli afo drenke. De semmer alli id Stadt zo ere ad Party. Esch mega cool gsi ond händ schön ometanzet ond gmacht! Denne esches ere Kollegin plötzli nöme so geut gange ond si het müesse go de Mage leere. Herrlech!Ben en ganzi Stond met ere ofem Wc gsi bes mer si denn äntli weder usebrocht händ! Händ de es Taxi organisiert ond e Kolleg esch met ere Hei! mer send de natürli no wiiter ene privat -Bar wo bes am Morge am 6i offe het! Hui esch chli en abgfuckti atmosphäre gsi aber sou lostig! händ dete de weder chli blöd do ond danzet ond gsonge.Spöter  esches de no zomeme Kolleg  heigange, er esch de aber so nach 10min. scho iigschlofe ond mer händ es soufest gha be em ide Wohnig. Nachdem semmer de zom Jemie hei go monopoli spele met feinem Wii derzue bes denn alli e em sim Huus verteilt neume am schlofe gsi send!=) De Jemie ond ich händ de nochli omeblödelet ond  er het mer s'Huus vo obe bes onde zeigt. de hämmer is of em sis Bett quätscht wo scho es paar droffe am schlofe gsi send!=) esch aso mega ombequem gsi ond han au ned wörkli chönne pfuuse. Aber sesch eifach lostig gsi! Am Morge hämmer alli zäme zmörgelet ond blöd gret ond de beni öppe am halbi zwöi weder dihei gsi!!Sooo coool gsi! Han de nöme so vell gmacht! Jo ond Höt am morge beni bem Dokter gsi ond nachdem met em Josef go mis Velo poste...hähähä esch mega schön!=) Zobe hani weder Salsa tanze ond höt fömer afo üebe för de Liberationsday...aso werd secher au guet! Jo ond de fot d'Woche scho weder a ond am nechste Samstig esch mini 70ger Party agseit!Hui freue mi riisig!Get de vell Föteli hoffi! tschüüüüüüüüüüüüüüüüüüsssssssssssssssssssssss!
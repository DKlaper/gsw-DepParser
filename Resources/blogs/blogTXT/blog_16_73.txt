Mäntigsshoppe :-D

Mir hend hüt ersch uf di 1 Schuel gha, drum hend dHeidi und ich eus entschiede e Morge-Shoppingtour ihzlegge:-)Zerschd simmer mit em Bus (apropos Bus: ich chauf mir schlussendlich gliich sone Monetscharte für 5 €, ich fahre da so vill Bus und es choschded ja praktisch nüt..) zunere riise Halle gfahre wos ganz vill Ständ drin gha het. D'Sache sind dete vill günschdiger als susch i de Läde, obwohl dQualität relativ guet isch. Mer fühlt sich zwar wie uf em Bazar well sobald mer stah blibt zum öbbis ahzluege chömeds grad ahzrenne und redet uf eim ih was mer chaufe will blablabla.. :-P Uf jede Fall simmer dete e paar Stund umegstreunt und ohooo, ich han 2 wundervolli Paar Schueh gfunde! Beidi richtig fluffig warm für de Winter :-)
 
 Nacher simmer wiitergfahre in en andere Lade wo jetzt denn bald zuemacht und drum alles für 50 % verchauft. Mer findet det also wücki alles was mer sicher NID bruucht, ich han mier drum für en 1€ es kompletts Bademassage-Set kauft und nomal es Paar Schueh für 3 Euro. :-D
Denn simmer im strömende Rege und mit emne grissnige Poschdisack zu de Heidi hei gloffe und dete hend mich denn au scho dRiina und Liska wo frisch us Tallin zrugg cho sind abgholt und heigfahre.  Das wer scho s'ufregende gsi für hüt... Byebye :-)  
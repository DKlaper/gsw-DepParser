UC DAVIS and Civil War

Howdy!


Emily, Kim, Tana und Andy vorem KinoIsch scho weider wahnsinnig vill passiert ide letschtä Wuche und weiss gar nid wo afange.. also zerscht mal bin mit 3 Kolleginne im Kino gsi go "Soul Surfer" go luege.  Es isch wahri Story und es gaht um Bethany Hamilton. Sie isch in Hawaii ufgwachse und im Film so öbe 17ni aber im richtige Läbe scho mitti 20gi. Und sie isch mega talentiert im Surfe und eini vode bestä Surferinne überhaupt. Aber denn wird sie vome Hai bisse und verlüürt ihre Arm. Und sie hett e mega schwäri Ziit nach dem aber trotzdem schafft sie's wieder zum go Surfe gah und au wieder bi Wettkämpf und so mit mache und das alles mit eim Arm. Isch echt mega gueti und berüehrendi Gschicht.
 
ParadeAm Samstig bin ich mit mim Mathe Lehrer (er isch ide Schwiiz gebore) und zwei Kollege nach Davis gfahre. Das isch öbe 3 Stund vo da entfernt und ide nächi vo Sacramento. Und für die wo sich ez grad fräged: "En Lehrer macht en Usflug mit 3 Schüeler?" Das isch da so öbis zimmlich normals. D'Lehrer sind meistens so wie Kollege :) Und nach davis simmer gange zum S'College UC DAVIS go aluege! Das isch eini vode 10 bestä Universitäte in California mit 30'000(!!!) Studente und hett ishc speziell für Engeniering und au vill mit Tier. Aber es hett alli mögliche Klasse wommer chan ussueche. mer chan sich gar nid vorstelle was mer det alles chan mache. Und de ganzi Campus isch Autofrei. Es hett Velos und Skateboards EVERYWHERE! Und ja ebä d'Schuel hett sonen Tag der Offenen Tür gha und die zwei wo au na mit cho sind, sind  
Sacramento mitem wisse Capital building
sich ebä beidi am überleggä, ob sie döt is College wennd. Und denn hett de Mr Keeton gfunde es wäri sicher no interessant für mich zums gseh. Und es hett mir echt meeega gfalle! es isch sone cooli Schuel. Hans mir also grad nomal zwei mal müesse überleggä ob ich nach dem Jahr zrugg id Schwiiz cho söll oder eifacht grad detä is College gah ;) Nei,nei scho nid, aber wer cool, wennd Universitäte ide Schwiiz au so währed wie da in Amerika. Es sich echt so wiemers amel ide Film gseht und ja es tönt nach a lot of fun! Ja und denn simmer eich de ganz Tag chli am umeluege gsii und sind zu verschidene Shows gange, zum Bispiel a Physics Show. Und denn simemr au no ines Schuelzimmer ine gange. 500 Plätz i eim Klassezimmer!! Sie hend denn au no so Wettkämpf gha vo allne mögliche Sportarte und mer sind es Waterpolo  
Baseball Game
Game go luege (ziemlich intensiv isches gsi) und denn hemmer au na es Baseball Game glueged vo UC Davis gägä UC Bakersfield. Und ich han die ganze Reglä erchlärt becho und ich chume sogar drus. Baseball isch en mega coole Sport und ich bin da mit de Mängi mit is Spiel grisse worde ;) Und denn am spätere Namittag simmer denn wieder uf de Heiweg gange und min Lehrer hett denn gfunde, da mir ja bi Sacramento verbii fahred chömmer no rasch id Stadt ine gah damit ich nos Capital Building vo California gsehn. Das isch so wies Bundeshus in Bern. Und denn hani au nochli vo Sacramento gseh, isch no iidrücklich gsii. Oh und ja ufem Heiweg hemmer no en Stopp bim Drive in vom In'n'Out Burger gmacht. Fastfood natürlich... Aber eich na mega guet und um einiges gsünder als Mc Donalds oder Burgerking. Well die mached d'Bürger und Pommes grad vor dine Auge und mer chan zueluege wieses mached. Isch no cool, und au no guet, obwohl ich ja nid so wüklich en Fleischtiger bin! :) Und denn ja simmer wieder heime düüsed und ich muess sägä, ich han en super coole und total amerikanische Tag gha!!  
Am Sunntig simmer denn an Civil War Reenacting gange wos um de Chrieg vo Nordamerika gege südamerika gange isch. Und sie hend das so ufeme riiise Feld mit Chrieger, Ross, Schwerter, Waffene und Kanone nah gspillt. Und es hett hunderti vo Lüüt gha wo gegenenand kämpf hend und denn hett mer au no chöne umegah und go Zält wo sie drin gläbt hend aluege und mit de Lüüt go redä und so. Isch mega spannend gsii, und e gueti gschichtsletion über Amerika gsii für mich!



 

NO 2 MÖNET!!!!
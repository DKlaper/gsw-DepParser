My diary

Wie ihr ja warschindli alli wüssed, mach ich abem Summer 2010 es Ustuschjahr ide USA. Und damit ihr au chli wüssed, was ich währed dere Ziit so erläbe und wie's mir gaht, han ich dänkt ich halt oi mit dere Siite chli ufem laufende und schrieb ab und zue öbis dri und lad Fötelis ufe!

Also jetzt bin ich ja no dihei und gnüsse mini Ferie, zum nomal chli Ziit mit fde Familie und Kollege z'verbringe. Suscht hani am 6.Juni so es Träffe vo minere Organisation (STS) gha, wo alli Ustuschschüeler wo i dem Summer abreised cho sind und nomal alles durebesproche worde isch. Es hett au paar ehemaligi Ustuschschüeler gha wo über ihri eigene Erläbnis verzellt händ. Isch na luschtig gsi :D

Am 17. Juni sind mini Mum und ich sind uf Bern gfahre, zum mis Visum z'mache. Nach fascht 2 Stund Warteziit han ich's denn  au über cho aber das isch also scho e ziemlich komplizierti Sach gsi xD


Ja im Moment heissts für mich eigentlich nume warte, warte und nomal warte, will ich mini Gastfamilie ja immer nonig han. Und will ich ja d'Familie nonig übercho han, weiss ich au nid wenn ich abflüge, will niemert flügt ohni daser d' Familie hett. Aso mer brucht zimmli vill Geduld aber mer seit ja so schön: S'beste chunt immer zum Schluss ;-)
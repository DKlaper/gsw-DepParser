3 wochen in Estland!!

tervist!
Tuet mir gaaanz feschd leid dass ich geschder Abig nüm gschribe han, aber ich bin so kapput und mües gsi vo de Schuel dass ich mini Auge nüm ha chöne offe phalte ;-)
Ich duns aber jetzt nahole:

Zum Zmorge hets wie jedes mal Cornflakes und selbstgmachts Porridge (es git jede Tag e anderi Sorte!) geh... Ufem Weg zum Auto isch mer denn na de Henkel vo de Täsche grisse. Yuheee! Sie wird hüt aber no gflickt ;-) 

Als erschdi Lektion hani wieder emal Mathe gha, uuuund: ich bin druus cho :-D 
Und im Französisch ebefalls, die fanget jetzt ersch mit em passé compose ah, aso eis Fach zumindescht wo ich mal richtig mit mache chan...
Nacher hettich eigentlich 2 Lektione Ahfängerkurs Estnisch gha, aber die "liebi" Sekretärin het mier es E-Mail am Mäntig gschribe dass dStunde am Friitig sind, aso bin ich brav in Physik... Nacher hani jedoch usegfunde dassd Stunde gliich am Dunnstig gsi währed und nöd am Friitig; es liechts Durrenand hends!

D'Englischstund isch nöd so de Hit gsi. Vo de Grammatik her sinds nanig eso wiit, aber da di meiste scho sit 8 Jahr Englischlektione hend isch ihren Wortschatz natürlich bedüütend grösser, drum verstahn ich nume dHelfti... Usserdem het dLehrerin extrem vill Ufzgi geh!

Denn hemmer no e Lektion Sport gha, was eigentlich na lustig gsi isch :-) Mir hend 3 Rundene im Park müse renne, denn hets aber ahgfange regne und mir sind id Innehalle wo mer no chli Baseball gspillt hend :-D Und Sit-up's hemmer müse mache ;-)

Jede Dunnstig nachem reguläre Schueltag hend mier e Klassestund, mir hend aber nume schnell müse ufschriibe was eus bis jetzt gfalle het und was nöd eso i de Schuel, denn hemmer chöne gah. Ich han aber ersch am 4i Kunstschuel gha, aso binich vorher mit einere us minre Klass echli im Park in Tartu go umelaufe und mir hend sicher 1 Stund lang dürequatscht :-) Das isch richtig toll gsi!


I de Kunstschuel hemmer Zeichne gha, mir hend 2 Stunde lang Üebige gmacht. Naja, nid eso mega spannend...


Zum Bsp. so öbbis
oder das ;-)



Ich han denn ebizzeli früehner derfe gah well ich zum YFU Treff in Tartu gange bin :-D 
Dete han ich e paar anderi Ustuuschschüeler wo i de nechi vo Tartu sind troffe und mir hend oisi Erfahrige und Erlebniss chöne ustuusche :-) Und ich mus aso zue gäh: im Vergliich zu andere Ustuschschüeler chani super glücklich si! Di einte hend scho jetzt Problem mit de Familie, di andere werded i de Schuel richtig fies behandlet und so... Aber ebe wie gseit, mir gahds prima!!

Am 7ni binich denn direkt wiiter zu de Riina in Coiffeur-Salon, well sie dete am umstelle gsi sind. Di chliini Tochter vo de andere Coiffeuse isch au dete gsi, die isch denn mal süess gsi! Sie chan nid richtig laufe well si a de Unterschenkel Stützene het well irgendöbbis mit de Bei nid in Ordig isch, (und ich glaub si het e liechti geistigi behinderig) aso isch si immer vom einte Ort zum andere umegwacklet :-D... Uf jede Fall het si mit mier echli zeichnet und umegspässlet, würklich en Knuddelbolle! :-) 

Am Nüni simmer denn ENDLICH Dihei gsi und es het Znacht geh.. Nacher hanich (dank Englisch) no richtig vill Ufzgi derfe mache :-/
Won ich fertig gsi bin binich denn müed, aber sehr glücklich go schlafe :-)

Wie versproche chömed da no e paar Fotene; ich ha aber nöd so vill chöne mache da i de Gäng etc. meistens relativ vill Lüüt sind...


Ihgangshalle MHG


Chleider/Schueh Garderobe im Cheller

Kunstschuel

Materialruum Kunstschuel

Kunstschuel
Zeichnigszimmer Kunstschuel


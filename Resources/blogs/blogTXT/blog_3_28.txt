Barranca del Cobre

Da ja jetzt d'zugfahrt scho verbi isch und ich da in zacatecas so lang uf mis zimmer/bett han muesse warte, gits scho wieder neui foeteli vo de zugstrecki. Das isch wuerkli au wieder mal ganz e cooli erfahrig gsi, die zugstrecki. Und in Creel, im oertli woni gsi bin, haeds tarahumara, uriwohner vo det oder was au immer, und si laufed eifach na mit ihrne chleider ume, wie es jahrhundert fruehner. Das isch mega spannend...

In creel hani zwei usflueg a eim tag gmacht :-) Zerscht so jenschti stei go aluege, e chile vo de tarahumara, en see und en wasserfall. Am namittag denn zu de warme quelle, det haetmer voll is tal abe muesse laufe und nachem bade alles wieder duruf. Das isch so astrengend gsi! Und ich glaenze ja noed dur bsunders vil sport da in mexico. Aber ich bin obe acho :-)

Nach creel bini ines mennonite-staedtli. Det hani amene mennonit agluete und de und sini frau haendmer denn sis dorf und huus usw. zeigt. Das isch au ganz luschtig gsi, zum teil hani mi fasch chli unwohl gfuehlt. Die frau haed natuerli gnau gfragt, wieso ich elei umereise...

Und denn am abig in chihuahua hani oepe vier stund uf min bus muesse warte, wils d'strasse gsperrt haend waegem wind. Aber schlussendlich bini huet morge guet in zacatecas acho. Und han sogar es bett gfunde, was noed selbstverstaendlich isch i de semana santa.

also, da sind di aktuellste foeteli:

Los Mochis - Creel

Creel

Bis bald...
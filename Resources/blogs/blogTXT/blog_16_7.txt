31 Tage

Aloah aus dem Estlanddschungel!

Erschdi Neuigkeit: ICH HAN SUMMERFERIE! - Und das eich scho sit em Dunnstig. :-D
A dem Tag hani zersch echli a de Anu gholfe üse wunderschöni Garte no schöner zmache, und als Belohnig simmer zeme zum naheglegene See gfahre und go schwümme. Es het zwar echt vill Überwindig bruucht für mich zum überhaubt in en See z'gha und denn au na use z'schwüme, aber ich bi sau stolz dass ich mini Angschd überwunde han :-) (Mich het aber au nid wie erwarted es Wassermonster ahgriffe...)

Am Friitig bini uf di 1 zum zweite mal i dStadt zu mim Coiffeure gfahre, si hets aber eusen Termin verbockt also hani wieder chöne heifahre, mit de gliiche Frisuur. Yässs. Dihei hani Zmittag g'esse und scho gli sind dAnu und dMaike heicho mit em Auto. D'Maike isch e Ustuschschüelerin vo Dütschland und dAnu isch ihri Kontaktperson und het si drum für euses Samstigabentüür ihglade.
Mer sind am Friitignamitag namal alli zeme go schwümme im See als erfrischig, und alsBeöohnig fürs Tapfersii (es isch nid ganz eso warm gsi a dem Tag) hets zum Znacht Pizza geh :-) Nacher bin ich mit de Maike füre zum Shop gloffe und mer hend eus es Glace poschded, ich bi denn aber wiiter zu de Bushaltestell g'rennt und mit em Bus zu de Heidi hei gfahre wo grad Wänd i ihrem Huus useschlaht zum ihres Zimmer vergrössere :-D Dete hets für mich zersch en Kafi geh und denn ENDLICH mini Wunschfrisuur! Han zwar einiges a Haar ligge lah, defür hemmer i ihrere Garage es unbruuchts Velo gfunde, heisst ich han schlussendlich dochna es Velo zum umefätze :-D Uf de spöteri Abig bini heigfahre, und denn au nid all zu spat go schlafe.

Hüt hets nemli am 8i scho g'heisse ufstah, und uf di 9i simmer in richtig Elva (Südestland) gfahre zum amne Bootstrip teilzneeh was abgfahre kuul gsi isch!
Mir hend zwar zimli lang möse im Wasser laufe well de Fluss am ahfang nanig so vill Wasser gha het, aber nach ere halb Stund, ere riise Raupe i mine Haar und ufgschlitzte Huut vo Äsch bini sowas vo abghärted gsi :-D Es isch denn am Schluss au ganz gmüetlich word, abgseh devo dass es sehr ahstrengend isch :-) Und wie ihr gseh chönd simmer am Schluss sogar go schwümme, jedoch freiwillig (es passiert relativ oft dass es Boot kippet :-P)










 














Mer hend denn spöter dMaike heibracht und sind ufem Weg hei nach Tartu ines Burgrestaurant go esse :-) 






Alors, das wer en Überblick über di wichtigste Ereigniss gsi. XOXO
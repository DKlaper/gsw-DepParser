Hello again ;-)

Sooooo, langi Ziit ischs her, aber jetzt isch min Blog wieder für es paar Mönet aktiviert... :-) 

Edmonton isch de neui "place to be". Natürlich wie sich das ghört bi mir, faht d'Gschicht scho bim Flug a... Verspötig ab Züri, isch ja na ok. Denn erschti Passkontrolle in Amsterdam, um de ganz Flughafe umelaufe mit zwei Täsche Handgepäck, nimmt mer au in Chauf. Flug nach Vancouver und irgendwie di ganz Ziit z'ässe übercho, hihi. Aso ja und denn in Vancouver die selbe Story wie damals in Mexico City: Passkontrolle und Immigration, zersch Passkontrolle riese Schlange...
-
chline Ischub für all die wo sich mit mir scho über Fische unterhalte händ, hihi: immerhin hani es paar Holländer troffe zur Unterhaltig, Unterhaltig isch fasch na untertriebe :-) Und was macheds natürli in Kanada: go fische! Hani grad wieder emal minere Frag chöne nagah, wieso so viel Männer gern fisched. Leider hani kei Antwort becho wil de einti di ganz Ziit über sin Grizzly-Bär verzellt häd, woner wet gseh - au spannend! ;-)
-
denn Abschied vode Holländer, ooooh, und zum Immigrationsbüro. Erschti schwierigie Entscheidig, vorem Astah s'Gepäck hole und dusse stah lah (mer döfs nöd inenäh!) oder eifach silah. Ich hami fürs silah entschiede. Gfühlti 2h stund astah, kei ahnig me wie viel dases gsi isch, aber uf jede Fall isch denn langsam d'Boarding Ziit vom Wiiterflug nächher cho. Hani en zweite Typ gfraget, ebmer da wämer im Transit isch au di ganzi Reihe muess astah. Denn häder gseit ja und ich werdi wahrschinli min Aschluss verpasse - DANKE VIELMAL! Irgend einisch isch sonen witzige Polizist cho go Päss isammle, denn bini ohni Pass det gstande, haha. Und denn häder denn nach langem langem warte de Fötzel bracht, woni brucht han. Denn hani natürli na de Koffer müesse go sueche, Gepäckusgab isch scho LÄNGSTENS fertig gsi. Jaja und denn Flug umbueche, häd denn ne en zuesätzliche Stopp in Kelowna gäh. Aber vo dem Flug hani nüt me gmerkt, bin nur ineghockt und d'Auge sind zuegheit. Wie au denn vode Taxifahrt vom Flughafe in Edmonton zu de Schuelresidenz - nüt mit übercho, es isch nüm gange zum wach bliebe, min letschte Abig ide Schwiiz isch halt echli sehr zlang gsi :-))

Schlussendlich aber guet acho und grad es Föteli döfe mache für mini ID da fürd Wohnige, isch USSERORDENTLICH GUET worde natürli, ich muesses denn fötele, das isch de hammer :-)
Ja und jetzt git de Akku de Geist uf, schade... 

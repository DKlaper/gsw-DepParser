25.03.2008

Grüezi zäme...soo ich hoffe händ alli schöni Ostere gha ond vell schoggi gfrässe...=)=)be mer flügt ziit grausam schnell ond dorom vergesi ame min Blog ofem laufende zhalte. Aber eigentli esch emmer chli sgliche wo be mer lauft. Aso i gange go Salsa tanze, schaffe, potzte ond natürli en Usgang. S'macht mer emmer alles no mega vell freud ond i gnüsse mini Ziit rechtig. Vellecht machi jetzt sogar am liberation day em May metere Salsagroppe en Uffüehrig...uiui da wär huere cool! Denne het mi Natali vom Gschäft gfrogt öb ich ene benere Hairshow wörd hälfe so met Make-up, dress ond Frisure ond näbebi au no es Model ben...han natürli zuegseit. Da werd secher en cooli Erfahrig ond ich chan dene au vell Idee brenge  was ich so  weiss  vo mine Lehrlingsfrisiere ond allne Kongress! Das werd secher au en super Sach ond get sehr vell ztue. Denne hani au no mini Tanzschue bstellt met enere Kollegin ond jetzt chömmer chum druf warte bes die Prachtstöck do send! Hihi due de es föteli ine wenns do send!=)Jo Denne am Donnstig Obe esch de Stefan agreisst ond de plötzli ede Chochi gstande! Han mi riisig gfreut!S'Gepäck esch vo em isch aber no en Jersey hange blobe!=)Super oder!=)Denne hämmer zersch chli pläuderlet ond de hanem gad no en Hoorschnett verpasst...spöter isch de s'Gepäck tiptop igleferet met allne feine Sache womer de Stefan ond alli metbrocht händ! Danke nomol!Jo mer händ aso es mega schöns Wocheend verbrocht metenand...leider esch s'Wätter ned de hammer gsi aber mer häns mega schön gha zäme. Send sehr fein go ässe, händ vell tronke ond cooli Usgangöbe gha!Mhhh...ond en 3,5 Woche chömmer sganze nomol gnüsse zäme!Freue mi riisig natürli au ofe Däddy ond Beni!=)=)Nachdem dasi denne Höt de Stafan ofe Airport do han beni mer en hammergeili Afro Perücke go poste för ad Geboriparty am Samstig!!Hihihi gseht mega cool us! get de alles Föteli. De beni no schön omeghange ond jetzt goni go pfuuse ond Morn weder go schaffe! Also tschüüüüs
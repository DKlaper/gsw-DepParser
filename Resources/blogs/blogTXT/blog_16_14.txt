LETTLAND!

Finally, mis verlängerete Wuchenend nach Lettland! Wie scho verzellt isch am ledschde Dunnstig d'Laëtitia nach Tartu cho, darum da no e paar Bider vo dem Abig... 










 Dann, Friitig morge am 9i ufstah, Sache fertigpacke und uf di 11i simmer zu de Carhaltestell gfahre worde. Vo Tartu us simmer wiiter in Süde vo Estland abegfahre, über es Gebiet wo jede Summer komplett überfluetet wird...




YFU :)





WC-Hüsli

Laëtitia, Nils, le me

Jede het es Gruppefoti welle :-P







 Wiiter isches zumne Farmmuseum gange, di hend dete sogar e eigene "Buurehofsprach". Es isch es mega süesses Fleckli Erde gsi, und vorallem mich hets erstuund dass es so ordentlich isch dete, d'Farm isch ja doch immerna meh oder weniger in Gebruuch. 




schlafende Menschen auf dem Boden...

liefje









THE MOTIVATIOOON feat. Alejandro & Maria













  Nach de Besichtigung hemmer es Picknick gha ufeme abglegene Spiilplatz, und denn simmer wiiter abe gfahre bis zum Sandstei/Höhle Museum, was bi mier fasch ebizzeli Heiweh usglöst het wells richtig fesch a de Hexefelse in Winti ähndlet, zumindeschd es Stuckwiit. Si hend dete früehner en Sandsteiabbau gha, drum isch underirdisch jetzt alles volle Höhle was, bis mers zumne Museum gmacht het, früehner au als Ritualplatz etc. bruucht worde isch. Jetzt isches aber mehrheitlich abgsperrt, mer chan nuno in Ahfangsbereich abe aber dete isches soooooo chalt gsi das niemert würkli lang het welle bliibe. Es het sich ahgfühlt als wür eim de Tod in Nacke blase :-D Wider obe am warme simmer zunere art "Wüesti" gloffe, dete hets nemli de ganzi Stei scho abtreit also het sich zmitzt im Wald e chlini Sahara bildet. 
Picnic circle

 








 





Und das wers eich scho gsi vom Kulturpart am Friitig. Mer sind i eusem Büssli na bis nach Rõuge gfahre, womer de Abig/d'Nacht inre Schuel verbracht hend was überhaubt nid bequem gsi isch (ohni Chüssi schlafe isch blöd) aber immerhin isch s'Esse fein gsi womer imne naheglegene Gasthuus gesse hend. Am Samstig morge heds sogar Pancakes zum Zmorge geh, ich mein wie geil isch das??? :-DSomit hemmer gstercht chöne wiiter fahre, bis nach Valga was zur helfti estnisch, und zur helfti lettisch isch (mir sind mit em Bus zum Spass über dGrenze gfahre, eifach well mer chönd ;-) ) Vom estnische Valga us simmer mit em Zug ca. 3 Stunde nach Riga gfahre, d'Haubtstadt vo Lettland. Erste Ihdruck: warm, gross, und seeeehr stylisch! Ich bi immerna beihdruckt vo de stiilsicherheit i dere Stadt, 99 Prozent vo de Lüt dete hend eifach sauguet usgseh!

Valga

Als Hommage für Riga sind d'Nora, d'Mjo und ich fett go shoppe, verbunde mit Glace esse und Altstadt erkunde. Am frühene Abig hemmer sogar no e Stadttour becho und somit echli meh über s'Lebe dah glernt, und denn sind ich und dMarjolijn dBars go uskundschafte und hend en wunderbare Pub-Burger gesse. D'Nacht hemmer immene gmüetliche Hostel verbracht, und ich glaub alli sind heidefroh gsi zum imne richtige Bett zschlafe :-)


Mjo, ich und Nora































Hutwechsel :-)

















Nora
















best burger ever!
Am Sunntig sind dNora, dMjo und ich zersch en Kafi go trinke und denn hend mer ois en richtige Zmorge imne Kafi gönnt (Lettland isch was Priise ahbelangt uf Estland Level). Druffabe simmer na e bizzeli dur Riga flaniert bis mer uf di 12i zrugg is Hostel hend müse oisi Sache go packe, und obwohl mer zimli früeh drah gsi sind hettedmer doch fasch üsen Zug am halbi 2 zrugg nach Valga verpasst wege ere seeeeeeeeeeeehr langsame Bedienig im Smoothierestaurant. Mer sind aber alli heil zrugg nach Valga cho, und vo dete us hei nach Tartu gfahre. Ich ha dNora na i de richtigi Bus nach Rakverre müse setze, und denn isches au für mich zrugg hei gange, nach eme definitif wunderschöne Wuchenend!

xx

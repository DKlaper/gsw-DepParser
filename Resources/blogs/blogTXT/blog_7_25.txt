my first week :)

Ich bin ja jetzt scho e ganzi Wuche da in Mariposa und es isch eifach genial!! Ich verzell jetzt eifach mal so wasi bis jetzt gmacht han und so, obwohls eich nüt wahnsiiinnig interessants git xD

Am Sunntig hani mich vorallem probiert z'erhole vom Flug und so und am Mäntig bin ich denn mit minere Hostmom Vicki uf de Mariposa Fairground gfrahre (das isch öbe 20 min vo da) und det hämmer ghulfe alli Sache, Zeichnige, Bastelsache, Fotis, gnähti Chleider und so wiiter, sortiere und schön dekoriere. Nacher isch sonen Art Bewerter cho, wo die Sache agluegt hett und e "Note" geh het. Die Sache sind alli handgmacht vo Chind und di erstt platzierte werded denn ade Fair usgstellt. D'Fair isch am nächste Weekend und fangt am Fritig ah und gaht bis am Mäntig, das heisst Schuelfrei!! xD was die fair gnau isch, weiss ich nid wükli, aber so viel wie ich verstane han isches wie sones Dorffescht und igendwie so s'grösste wo da ide nächi statt finded... :D
Am Ziestig hett denn d'Schuel agfange und ich bin mit de Vicki det anegange und det hend mir min Stundeplan zämegstellt. Denn hend zwei Meitlis vo mim Jahrgang mir zeigt, wo ich alli mini Fächer han und halt suscht no di ganz Schuel! Ah ja min Jahrgang: SENIOR!! mit prom, homecoming, graduation und so :)

Ich han einigi mal min Stundeplan müesse ändere und so aber jetzt stahter endgültig (hoff ich zumindest):

Algebra II      (min Lehrer isch in Luzern gebore, wett aber nur Englisch mit mir redä..aber s'isch so easy xD) 
Englisch         (höchstkompliziert :P no idea what they're talking about!!)
Civics            (das isch so amerikanischi Gschicht, isch voll spannend bis ez :D )
Art             
Drama           (isch voll luschtig und am Endi vom jahr füehremer es Theater oder so uf glaub)
French III      (haha ja ich bin ide höchste Stufe und sie lerned gad passé composé :D)

Ja d'Schuel isch eigentlich voll locker für mich (abgseh vom Englisch und Civics) und drum hani denkt ich nimme au Franz, damit ich nüüt vergisse aber es isch so eifach... ja nu gueti Note schaded nüt :P 

Am Ziestig ide Nacht isch denn mini Gastschwöster Sandra acho und am Dunnstig denn au scho id Schuel cho! Ich verstahn mich eifach super mit ihre und mir sind am Weekend au scho go usriite und so! isch so richtig funny gsi! Und au suscht ide Schuel sind eich alli Lüüt mega nett und chömed au uf mich zu und sind voll offe und so :) isch echt cool!


My house

Ussicht vom Zimmer :)
Have a nice day :)
Homecoming Week

Die Woche hemmer e de Schuel homecoming gha. Jede Tag hend sech d Schueeler nach emene andere Motto verchleidet. D Schuelstonde send vorallem drus bestande zom de anderne eri Chleider azluege ond diskutiere ebs bequem esch, oder eb mer oebber ander xseh het wo es genials Chleid a het. Das het di ganz Woche zemli ufglockeret ond i ha s Gfuehl gha, dass das en Woche xsi esch wo sech mol di meiste uf d Schuel gfreut hend.

Outfit Days

De Mentig het agfange met Pajama day. Ich han s Gfuehl gha, dass ich de ganz Tag halbwegs emene Schlofmodus omelaufe. Die bequeme Chleider ond s omehocke ond nuet mache moeche eim eifach mueed.


Bailey Nelson ond Carly
Am Zistig esch opposite gender day xsi. Das esch zemli lostig xsi, vorallem d Jungs e Prom dress ond sosch ergendwlche Chleider.

Taylor Nielson

Carly Johnston
Am Obe hemmer es osswaerts Spel gha in Walnut. Mer hend gonne, aber em nochhinein mueemer sege, dass mer ned so gspelt hend, we mer rechtig choenne zaeme spele. Aber en Sieg esch en Sieg ond mer choeme eusem Ziel emmer noecher. S Ziel esch state games z spele. Det spele denne die beste Teams us ganz IOWA. Je meh games as me goennt e de conference= das send  all eusi games, desto groesser esch d Chance dass me cha go state spele.


De Mettwoch esch ned so speziell xsi, well jedi Klass het en Farb becho ond het mueesse alli Chleider nach dere Farb rechte. S einzige wo lostig xsi esch, send d seniors xsi. Mer hend mueesse en Toga azieh. I saeg euch das esch s onbequemste wo ich je agha han hihi. En Bettoeberzog esch mini Toga xsi ond ich glaub so zemli all hend ergend en Vorhang oder en Bettoeberzog gno.


Bailey Nelson, Mary Wede, Sam Chizek, Ich, ...., Carly

Carly Johnston
Am Donnstig esch s Thema twin day xsi. Do hets lostigi Sache gha zom Bispel Banane, Kesha, Jaeger, Salz ond Pfeffer, Tom ond Jerry. Meh het so zemli alles xseh. Es esch zemli lostig xsi ond niemer het sech so rechtig uf d Schuel konzentriert.

Jordan. Austin Gosh, Taylor nielson




Die Woche einisch waerhend de Mathe Stond hends mich afo froge, was mer so foer Chleidermarke e de Schwiiz hend oder eb mer oebbis hend wo d Amerikaner ned hend. s Beste esch xsi ich han ehne Schueh vo Lacoste zeigt em Internet. De seit eini vom Volleyball: mer hend en aehnlechi Marke. Sie geht oebbis ih em Internet ond wo sie mer d Fotis zeigt het, hets mich vertaetscht vor lache. Sie het mer ernsthaft crocs zeigt. Ich han das so lostig gfonde, well crocs ond lacoste Schueh gsaehnd erstens oeberhaupt ned glich us ond 2. send lacoste Schueh vell tuerer als crocs. Hihi es het einigi so Messverstaendnis geh aber mer hend eis cabaret gha. Am Schloss vo de Stond send so zemli all om mech ome ghocket ond hend mich Sache gfrogt.

Am Fritig esch s Thema red and white xsi. Bevor aber d Schuel agfange het han ich am 6 am Morge Training gha. De Grond esch xsi well nach de Schuel en Parade esch ond mer denne kei Ziit hend foer Training. Das het suuper usgseh well praktisch all hend ergend es wisses oder rots shirt agha. D Schuel esch scho am 2 fertig xsi, well am halbi 3 het d Parade dor Audubon statt gfonde. All Chend wo ergend emene Sportteam oder e de Band send, send be dere Parade en Teil devo xsi. Euses Volleyteam het zaeme met em football Team ufeme Militaer truck fahre. Praktisch niemer esch gloffe osser d Band ond d Cheerleader. Am Endi vo dere Parade hend d Cheerleader eus rechtig ufpeppt met emene pep rally im square vo Audubon. Das esch so zemli s Zentrum vom Dorf.

Claire Olsen, Taylor Nielsen, Brianna Goecke, Sydney Obermeier, Kaitlin Anderson
Mathe Stond mol chli andersch

Tyre Vokt, me, Samantha Chizek and Susie Bylund

Bri and me in math

Parade: Sydney, Carly Johnston, Bri
Zobe hend eus d Audubon Wheelers es suuper footballgame gspelt. Mer hend 45:0 gonne :) Besser choennts ned si. E de Halbziit send d Queen ond de King vo de Schuel kroent worde. Alli highschool kids hend choenne abstemme wer goennt ond wies so zemli all erwartet hend, hend 2 meega cooli Persone gonne. (Susie Bylund ond Lucas Smith-Peterson, I weiss euch seit das nuet, aber wenn ich das e paar Johr lese, han ich grad all Infos benand :P). Nach dere Chroenig, send so zemli alli Meitli hei, zom sech go parat mache foer de Homecoming dance nachem game. Ich ben zo de Samantha hei met no es paar anderne. D Party het e de Schuel stattgfonde. All send schoen agleit xsi ond hend sech ufene amuesante Obe gfreut. De ganz Obe esch zemli schnell verbi gange ond Ponkt am 12 hends d Musig abgstellt ond s Liecht azoent. Das esch s Zeiche xsi zom sege goend hei ehr muend go schlofe.


Ready for the game

Sieg 45:0

Jesse Svoboda min Gastbrueeder, Samantha Chizek

Brianna Goecke

Homecoming dance with Carly Johnston



Das Wocheend han ich es meeting met anderne Ustuschschueeler en Omaha. Hoet goemmer en Zoo met dene wo lost hend ond morn esch denne s offizielle meeting met allne.
Everything comes to an end - my last thoughts

Morn genau voreme Jahr bin ich nach Mariposa abgfloge... und jetzt sinds doch scho wieder 2 Mönet her sitt ich zrugg bin. Eigentlich weiss ich gar nid wieso ich nomal en Itrag schribe. Er isch meh eifacht für mich denkt und zum mich selber z'fride stelle, dass ichs durezoge han es Jahr lang z'poste... ufjedä fall fascht. Für'd schuel ide Schwiiz hani müessen en Erfahrigsbricht schribe und ich glaube als Abschluss duen ich de eifach mal da ine stellä. Es isch also kein zuckerschleck gsii de z'schribe. Schöni, luschtigi aber au trurigi Erinnerige sind füre cho und mer sehnt sich zrugg aber isch au froh wieder dihei z'sii. Und eigentlich han ich dä essay au nid so direkt fürd schuel gschribe sondern meh für mich und villicht anderi zuekünftigi ustuschschüeler wo mängisch ratlos sind und hoffnig sueched. wer weiss, villicht hilft de bricht igendöbertem irgendwenn emal. Denn wär das igendwie alles wo ich erreiche han wellä. :) 

P.s. mached oi uf öbis gfasst... er isch lang und natürlich uf Englisch ;)

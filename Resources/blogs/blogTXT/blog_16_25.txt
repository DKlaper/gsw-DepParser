04.04

Ich han eigentlich richtig ereignigslosi 4 Täg gha, was haubtsächlich da drah liiht dass ich chrank bin sit em Mäntig. Han mich aber fasch scho wieder vollständig erhollt, somit chan ich gsund und glücklich die 2 3/4 Mönet wo mer da na bliibed verbringe. Mit vill Sunne und Glace hoff ich :-) Und Freuuude!
Geschder Abig hanis immerhiin mit de Anu in Tonkurs gschaffet zum no e paar Sache z'zemepampe. Ich find echt mega lässig dass ich mit ihre öbbis undernimm und es gfallt mer au zum kreativ z'sii und öbbis Nois uszprobiere, aber weder Tone no hyperaktiivs Huusfrauegetratsche isch so wücki min Fall. Immerhin chan ich ja eifach mit de Anu rede oder mich uf mini Toonschildkrötli konzentriere :-)

Uuund hüt han ich mich sogar dezue chöne ufbringe zum min Chleiderschrank echli z'ufruume. Und z'repariere, er isch ja ledschdhiin mal so lockerflockig usenandgheit. Jetzt han ich gaaaanz vill Platz (und sobald ich die alte Sache vertschäderet ha au Geld) für mini Früehligsgarderobe wo vo mine liebe Eltere ja denn wieder heibugsiert werde derf nachem bsüechle. Ich seg nume üble Sache Maloney ;-)

SO, und well ich eifach ebizzeli z'vill Ziit han im Moment stell ich eu e paar luschdigi Lebensmittel us Estland vor: (natürlich Ilustriert..)

Number 1: Elchwurschd. No nie en Elch gseh, aber scho eine gesse. So geht das!


Number 2: Kohupiim. Quarkartig und mit verschiedene Gschmäcker erhältlich. Chasch zum Bispiil en Chueche druus mache. Di schmiereds sich da aber au uf's Brot.

Number 3: De einzigi Chueche wo si da kenned isch (neb em Kohupiimchueche) de Guetzlichueche. E paar Guetzi ( si mönd aber genau DIE Kalev-Guetzli si!!) und öbbis womit das ganze ine chuecheartigi Substanz ufglöst wird et voilà. Aber echt ¨Lüüt, lerned wie mer en richtige Chueche macht gopfdaminamal.

Number 4: Pelmeenid. Weiss immer nanig gnau was es isch. Fleischravioli oder so? Egal, schmeckt gut ist gut.
Number 5: Pudru. Di wiisi Variante mit Erdbeermues- okey. Falls eu di bruuni begegnet; ränned so schnell wiener chönd, das Züüg isch tödlich! Für mich gsehd das aber au scho giftig uus bim ahluege..

Number 6: Keefir. Trinkt mer da wie Milch. Okdok.

Number 7: Bluetwurschd. Hends mer natürlich nid vorhergseit was es isch. Nicht mal so schlecht. (Bsunders eso ahgrichtet findis ahmächelig..)

Und zu gueter letzt, our good friend POTATO!!!
De Klassiker vo de Klassiker :-) Stellt sich jetzt natürlich d'Frag: Kartoffel, Freund oder Futter?

En liebe Gruess vonere scho besser gluunte Vera wo sich jetzt e anderi Beschäftigung go sueche gaht :-) 
Nei wart, zersch no s'Zitat vom Abig:
"Wie ein kleines Reh. In dem Körper eines Eichhörnchens. Eingebettet in Zuckerwatte." -Casper

Jetzt isch aber fertig. :-D
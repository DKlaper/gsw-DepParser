Golden Gate, Facebook and Google? :)

Mir hend sogar no rächt guet übernachtet uf dem Supermarket Parkplatz. En Maa wo mer am vorhärige Tag no troffe hend, und dä hed schwizerdütsch chönne, hed eus empfohle de Waldo Point Harbor go aluege, das hemmer denn au gmacht, bevor mer überhaupt wükli usem Pyama usecho sind. S isch äbe ned so schöns Wätter gsi drum hemmer eifach alli dänkt mir hend ja es fahrends Huus, wiso söttemer au usem Pyama use sp früeh am Morge ;)
De Waldor Point Harbor bestoht us Huusschifflis, also würkli Hüser wo schwümmed, nöd nur es Huusschiff.! Die Hüsli sind alli u herzig, und zum teil Uralt gsi... isch cool gsi zum das vo nöcherem aluege. Die läbed alli rächt nöch anenand, aber die cheibe Dinger sind ame no erstuhndlich gross gsi!







Nach dem chline Bsuech bi dene Schiffhuus I-wohner simmer denn los zoge, richtig Golden Gate Bridge, wo ja numeno öppe 10 Minute vo döt entfärnt gsi isch. I dem Fall simmer denn vom Norde här über die Brugg gfahre und ich bin mir tatsächlich fascht chli vorcho wie i de Filme, allerdings ischs halt ebe scho rächt näblig gsi.Ich han ghört säge dass es wükli sehr sälte isch dass d Golden Gate Bridge nöd im Näbel isch, aber das isch villich sogar au chli das wo's so speziell macht. Uf emne chline Restplatz hemmer parkiert und es paar Föttelis gmacht, also rächt vill Fötteli muessi also säge.! ;) Touriste halt! Mir heds jedefalls u spass gmacht, fötteli vo de Brugg z mache, ob mit Mönsche im Bild oder ohni.. s gsed eifach so guet us wie d Bruggspitze im Näbel verschwindet...







Nachdem mer tuusigi vo Fötteli gmacht hend vo dere schöne Brugg hemmer eus wider ufe Wäg gmacht ufem 101South. Euses negschte Übernachtigsziel isch gsie Santa Cruz aber de Dad het unterwägs umbedingt no welle in Palo Alto verbieluege.Mir sind dür d Stadt düregfahre und hend d Stanford University gse, wo meega schön gsi esch. S Stedtli isch au u herzig gsi ond s hed mega vill Studänte gha. Was mer aber eigentlech hend welle aluege esch s Facebook ond s Google Hauptquertier gsi. Allerdings hemmer das nöd gfunde und eus denn entschide, halt eifach witer z fahre. Einisch hemmer usversehe die falschi Abbiegig gno und wo mer chli witer gfahre sind zum go kehre, voila simmer grad am Facebook Hauptquartier verbigfahre. De Dad het natürli u freud gha..!Mit eusem rise Wage simmer zmitzt vor dem Facebookgebäude parkiert und hend alles chli agluegt. De Security Guard isch natürli die ganzi Zit um das Huus umegfahre, demit au ja niemert cha umespioniere. Natürlich hemmer au no es Fötteli vorem grosse Sign gmacht.



Langsam simmer hunger worde und drum simer wider zrug uf die richtig Strass. Mir sind amne IN n Out verbigfahre, de beschti Burgerplatz da, und will ich ihne han welle de IN n OUT zeige hemmer denn au de Exit gno. Allerdings simmer döt namal falsch abboge und hend de IN n OUT plötzlich nümme gseh, allerdings simmer zmitzt ufem Google Hauptquartier glanded... Mir hend ja schön glachet! zweimal verfahre und denn aber döt glanded wo mer eigentli am Afang mal hi hend welle.



Das Grondstöck esch werklech riisig gsi ond mega mega schön! Die hend en rechtige Garte met alles super schöne Blueme ond Bäum ond en Teich ond Picknickstüehl.. onglaublech ;)
Wo mer das denn au alles no agluegt hend semmer äntlech i IN n OUT euse Burger go ässe ond denne semmer uf Santa Cruz gfahre. Uf dem Wäg fahrt mer zemmlech alles chli a de Küste nache ond es isch uu windig gsi, drum heds eus fasch wägblose.. hihi
In Santa Cruz hemmer lang müesse für euse Campingplatz sueche, aber mir hend denne es Pärli gfragt, wo eus det hii gfüehrt sind. Es isch en coole Wohnmobilstellplatz gsi, grad prakitsch im Hafe inne. Also würkli zäh meter vo eusere Hustür isch s Wasser mit all dene Schiffli gsi. U schön gsi und mega gmüetlichi atmosphäre. Ich bin denn no chli an Beach abe go jogge und mir hend de Grill ufgstellt zum Znacht mache.

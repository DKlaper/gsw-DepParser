Sydney

Hey Switzerland.....
Jetzt simer grad vo Sydney zrugg cho. Sind 3 Täg det gsi und es hät eus mega gfalle! Isch würklich so ä geili Stadt... Eifacht riiiisig gross und mer chan shoppe bis zum umfalle. Han grad mal inere Art "Claires" Schmuck für 140.- kauft *hehe* eifacht z wenig Ziit gha zum mich entscheide, drum hani alles mitgno. S Opera House und d Harbour Bridge sind natürlich au sehenswert! Mer sind miteme Sightseeing Bus dur ganz Sydney gfahre. Hammer gsi! Ja und euses Hotel erst... STAR CITY HOTEL & CASINO! Woooooow... Amazing!! Fotis sind uf Facebook. Aber es isch nöd eifacht alles so wundervoll gsi, natürlich nöd. Eusi Flüg... Uiiiiii nei und zwar grad beidi Flüg. Womer am Morge am 7:10 händ wellä uf euse Flug isch dä eifacht so gstriche gsi. Mir händ denkt mir spinned. Dänn händs eus eifacht uf än andere, spätere Flug umbuecht und zwar isch das dänn än internationale Flug gsi, statt Inland... Hmmm und dänn hämer huere lang brucht dur die blöde Sicherheitskontrolle... Pffff het nie denkt dasses so langsam chönt verwärts gah. Da simer eus vom Flughafe Zürich natürlich anders gwönt - und scho det nervet sich d Lüüt. Ja womer dänn endlich ufem Flüger gsi sind, isch es au nöd besser worde. Mega unagnehm gsi, immer gwagglet wäg dänne viile Wulchä... :( Mer sind so froh gsi womer nach knapp 1h glandet sind. Hüt womer dänn hei händ wellä, isch es na schlimmer worde. Eigentlich hetät mer sölle bim Gate 55 istigä. Dänn womer bi däm Gate gsi sind und d Ziit zum istigä da gsi isch, händ mer natürlich nöd inä chöne. Us versehe hät die blöd Fluggsellschaft - Jet Star - 2 Flüg wellä vom gliche Gate abflüge lah. Dänn hämer müesse zum Gate 53 und det isch euse Flüger natürlich au nöd gsi. Dänn hämer d Crew gseh, au die händ gwartet und nöd gwüsst wo ane. Schlussendlich hät dä Pilot höchstpersönlich eus gseit womer ane müend. Alli sind erliechteret gsi und mit 30 Minute Verspätig simer in Surfers Paradise glandet. JUHUUUU! Ja und jetzt gömer mal go Znacht esse... 
Bye bye und bis bald! Passed uf eu uf und gnüssed s Lebe :)
XOXOSabrina
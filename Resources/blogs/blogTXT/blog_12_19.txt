Monterey Harbor


Am Mittwoch simmer dänn in Norde zoge, mitem Ziel San Francisco. Scho am Morge früeh simmer losgfahre, nachmene improvisierte Zmorge, will mer no nüt sind go ichaufe. Ich han denn eifach es paar Sache im Huus ine gstibitzt und mir hend chli öppis zämebastlet. So am nüni simmer denne losgfahre und hend öppe i de Mitti vom Wäg, in Monterey gstopped zum de Fishermans Wharf aluege döt. Zmittag hemmer imene chline Restaurant grad am Hafe gha. – Fish and Chips und Claim Chowder (weiss nöd gnau wiemer das schribt, aber isch ja nöd so wichtig..) Es isch scho rächt windig gsi döt am Meer, aber u schön! Jeni Schiff heds im Hafe gha und in en en früsche Fischmark simmer no ine. S chline Hafemarktdörfli mit de Touristelädeli simmer au no go aluege, bevor mir denne wider witer in Norde ufegstoche hend.Nach insgesamt öppe 4 Stunde fahre simmer denn äntlich uf eusem Camping usserhalb vo San Francisco acho. No schnäll go Ässe chaufe und Spaghetti kochet hemmer und denn simmer au schowider rächt müed gsi. Isch halt en lange Reisetag gsi mit vill Impressione ufem Wäg, Kalifornie isch halt sooo schön!.. Und es isch so gmüetlich  gsi, mit minere Familie Zit z verbringe! Han si halt scho rächt vermisst gha.xoxo


Pictures from Monterey Harbor:















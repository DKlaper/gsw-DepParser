enjoying the time here


 Ich chan mech aecht ned beklage. Alles passt perfekt zonand: d Gastfamilie, d Luet e de Schuel, s Volleyball ond d Omgaebig. Ich gnuesse jede Tag do ond chans chum glaube, dass ich e 3 Taeg scho 2 Moenet do ben.

Was die Woche so glofe esch:
Am Mentig hemmer leider eis vo de letste homegames gspelt. Mer hend eusem Publikum zeigt, was mer alles em Training glehrt hend, ond hend so choenne en wiitere Sieg heibrenge.

Am Donnstig hemmer es Spel en Logan Magnolia gha. Det esch mer erklaert worde, was euses Schuelzeiche oeberhaupt beduetet:

 S chline ronde Teili e de Metti stoht foer d Schuel. Di 8 Staeb uf d Siite stoend foer de Sport oder sosch ergendwelchi Aktivitaete a de Schuel ond s Rad rondome esch foer community, was so vell we Gmeinschaft heisst.
Am Afang han ich mech emmer gfrogt werom eusi Schuel es Rad als Schuelzeiche het, aber jetzt wo ich weiss was es beduetet fend is meega cool ond es trefft uf eusi Schuel zue. Mer send wie en grossi Familie, wo niemer elei esch. Es werd enand gholfe ond velecht helfts, dass mer en chlini Schuel send, aber jede ond jedi kennt di andere.
Zrogg zom Spel vo gester. Nach emene miserable Start, het euse Coatch es time out gno, het eus gseit dass das ned Wheeler Volleyball esch. Mer hend all gwoesst jetzt muess oebbis go, oder mer verluere. Ond tatsaechlech, s ganze Spel het sech gwaendet, well mer eus fokusiert haend. Mer hend zom Gloeck de erst Satz choenne no chere ond met 2 wiitere gwonnige Saetz haemmer au das Spel choenne heibrenge.

Wie ehr jo wahrschinli metbecho hend, hend mer puppies. Die send jetzt ongefaehr 6-7 Woche alt. Sie send soooooo sueess ond i woenscht mer, dass sie emmer so chli bliebe. Anstatt belle dueend sie di ganz Ziit quike. Momentan sends enere Scheune naeb eusem Huus ond versueche langsam us dere Scheune z cho. Sie wachse zemli schnaell ond esse dueends au vell. Chum leit me ehne Fuetter he oder chonnt d Mashroom(Muetter) seble alli chline Hoend ond esse moeglechst schnael moeglechst vell :)

Was so a dem Weekend lauft:
Hoet Zobe hend d Jungs en Guthrie es football game. Das esch nor ca 20 Minute vo Audubon entfernt. Morn muess  s varsity team e de Schuel helfe foer es Turnier vom JV Volleyball Team. Das heisst ich chan ned usschlofe we ich ghofft han, dass das mol s erste Weekend esch wo ich nuet los han.

So das waere wedermol d News vo do.
<3


31.10.2007

Höt hani ersch am nüni müesse afo schaffe, doch han glich ned so guet ufmöge do mer gester no eis send go trenke.=) Am Morge hani leider ned so vell ztue gha doch plötzech het sech denn das gänderet. Esch mega cool gsi.Han e Chondin bedient wo es bezeli italienisch het chönne. Dasch cheibe lostig gsi...mer händ is gägesitig Wörtli glernt...ond eifach italienisch/englisch gret. Very funny. Doch för mech esches mega schwerig gsi dos es mega dörenand ge het e mim Chopf met de Wörtli. Mis italienisch esch em momänt ned voll present. Esch glich guet gsi...D'Chondin esch denn ämu mega zfrede gsi metmer ond het mer sogar 10Pfund Tips ge= 25 FR. Hähähä! Jo denn esch de mol halbi sächsi gsi ond mer send en Fürobe. Diheime hämmer denn en cooli Onderhaltig gha. De Metbewohner het met sine Kollege Hummer TÖT ond de chochet. Esch jo mega hässlech wiesech di arme Tierli wehre ond sech no cheibe fest bewege wenns tot send...uuuuu esch mer gad chli de Appetit vergange....aber de Luki ond ich händ de glich no öpis chochet.Es het feini Teiware met Gmües ond Pestososse ge...mmmmmhh esch aso very lecker gsi.Jo ond höt Obe wiessi noni was lauft. Aber mer wärs au glich wedermol früeh is Bett zgo do ich andersch müed ben=)
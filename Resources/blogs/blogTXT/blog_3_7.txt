the slogan





drü sache weti schnell so zwüscheddure loswerde:

1.
hehe, d'sandra hädmer grad de spruch gschickt. das isch recht passend zu de wuche. mer muess dezue na säge, dasi mi scho chli anes lockerers läbe gwoehnt han und mich eigentlich da chli uf ferie in edmonton igstellt han. aber d'zämearbet mit kanadier vollziitstudente isch nöd immer ganz eifach... (s'spektrum gaht vo churz inicke während de gruppe-besprechig bis alles elei wele mache und s'endgültige dokument nöd wele userucke)




2.
und zuesätzlich namal öpis: hüt ischs jetzt langsam richtig richtig chalt - find ich! han scho min wintermantel a und am morge öpe 2 minute dusse müesse laufe. de rescht chamer alles im innere laufe, die händ sich zum glück öpis überleit... aso das heisst, ich muessmer en ultra warme mantel oder en ganz-körper-antarktisazug chaufe

3. 
halloween staht vor de tüür. da mir scho es hawaii-kostüm händ, werded mir das wahrschinli chli modifiziere und gruslig mache. jetzt chömer euis endlich um das kümmere, wil prüefige und abgabetermin verbi sind. aso ideä sind natürli willkomme :-)

ah isch jetzt scho de 4. punkt, aber chuntmer grad in sinn: rezept-ideä sind au immer gern gseh, speziell schwiizerischi für gäscht oder zum irgendwo mitbringe. Potluck isch da ziemli agseit, das heisst jede nimmt eifach öpis z'ässe mit und denn wird teilt.

so, in diesem sinne, bis bald,
ich
santa barbara!!!

Äntlech han ech mal chönne uf Santa Barbara id Stadt go shoppe!
D kathy, eusi EF zueständigi hed 12 ustusch-schüeler chönne met uf Santa Barbara abe näh. Am morge am achti hed eus d Yvonne ufem Wäg id Chele im Starbucks z San Luis Obispo abglade ond d Kajsa ond Ech hend dete es Teeli tronke wâhrenddem mer uf d Kathy gwarted hend wo eus det abgholt hed.


.. playing with my camera while waiting in Starbucks

Metmene volle mini Van hemmer eus uf de Wäg nach Santa Barbara gmacht. D Busfahrt esch verständlecherwiis sehr amüsant gsi met eus 12 gööfis :) 
D Stadt Santa Barbara hed mer also sehr gfalle, mer hend eus hauptsächlech i einere Stross ufghalte wo eigentli alli Läde send. Zmettag gässe hemmer imme Hawaii-Grill Restaurant ond ech han mer en Island Burger bstellt - esch mega fein gsi. Nachem Zmettag han ech mech no met mim schwizer Kolleg, em Luc troffe, wo sis Istuschjohr in Santa Barbara macht ond mer hend es chlises Schwätzli ghalte.. Esch natürlech au mega fredlech gsi.

Auso ech fend d Stadt Santa Barbara mega cool! Abgseh devo dasses halt vell Touriste ond Obdachlosi hed esch alles vou schön, fendi. S hed sogar mehreri Kinos i dere einzelne Strass ond die gsänd us wie usem Felm & wennd verbi laufsch, schmöcksch die feine Popcorn :) Hoffentli chani s ergendeinisch au no de Beach go aluege, well dasmol semmer halt nome id Stadt.
Danke förs verbiluege!

Leider leider leider hani mini Kamera im Autto vergässe ond drom ke Fötteli vo dem chline Trip osser die zwöi.. So schad!





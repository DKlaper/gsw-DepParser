Life drawing mitm Dominik


Gescht haet mi de Dominik mitgna id life-drawing seission. Er gat regelmaessig. Es haet mir total gfalle und ich bi so dankbar, hani mitm choene mitga. Jedoch hani -vor allm- de Afang als en mega Stress empfunde. sModel isch naemli nur ca. 1min i jedere Pose blibe, haet druf abe e voellig neui igna. D.h so schnell zeichne, eigentlich nur skizziere, wies nur gat! Ha mengisch ganz vergaesse zschnufe'-) Tja. Abr ich leb no. Fuer di zweit Session isch sModel den oepe 15min sitze blibe. Da sind bi mir die Z
eichnige entstande. Gang evt. widr mal mitm mit-shaet mir u guet gfalle so z'zeichne=)
Nachm zeichne simr i sini Wonig gange, wo er mir sin Zimmrkamerad vorgstellt haet und mir Farb und Pinsel gae haet. Hanen ebe gfroegt, obi Sache doerf uslehne fuer mini Schlussarbeit. Das Foeteli zeigt ois i sim Zimmr. Hmm... sini Unordnig haet mich seeehr ad Quilly erinneret. Hanm xeit, ich faendi, dass si und er total guet zaemepasset...'-) Haetr au gfunde=) De Dominik ischn total kreative, gstalterisch begabte Typ und -winr xend- au no musikalisch=)
 Isch u intressant xi, de Ex (!?) vode Quilly kennezlerne.
Da no es Foeteli vo mir mit mim Portraitprojekt im Hindergrund. sForderet mich total use, macht mr abr mega Spass. Bi mal gspannt, wis usechunt!?=) De Uftrag isch, drue Portrait zmache und als es Puzzle zpraesentiere. Eis muss abzeichnet si, ein Teil soett sLebe darstelle und letschtlich mussi no e symbolischi Darstellig vo mir selber dr
inae. 
Morn gang ich uf Savannah!!! YES!!! Soett ja theoretisch lerne uf mini Schlussexame, abr ich tue das verschiebe uf nach dem Weekend. Mr muss ja schliesslich Prioritaete setze;o) Froimi scho sehr, 1.willi den noml e anderi -anschinend uuu schoeni, gedigeni- Stadt kennelern, 2.an beach chan und 3.dAnna widr atriff, dRussin, woni ufeme Day Hike mal kenneglernt han*Vorfroid total*=)

Au oi e schoens weekend und bis gli. Be blessed. Di gluecklich Mirjam=)


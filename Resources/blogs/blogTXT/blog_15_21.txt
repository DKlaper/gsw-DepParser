Akonft

So ich mäld mich us frösch us Chicago. Ich han mich entschede doch uf Dütsch z schriebe, dass ehr e de Schwiiz alles verstönd ond ned no gross müend öberlege, was ich euch do jetzt am verzelle ben :)

Am Mettwoch Morge esches ändlech losgange. Ich ben met emene rese Koffer ond emene gföllte Handgepäck an Floghafe gange. Det ben ich vo AFS freiwellige Hälfer bereits erwartet worde. S ichecke het zom Glöck ohni Problem klappet.

Wos de om di letst Verabschedig gange esch, esch mer eigentli so rechtig bewosst worde, dass es jetzt losgoht ond dass ich vo jetzt ah ganz elei d Verantwortig för mich muess träge ond niene ergend en Mom oder en Dad näbedra stoht wo mer helft mich z verständige ;)

 D Reis em Flogzüg esch vergange wie em flog :P es het ganz vell ond feins Ässe geh ond d Ussecht esch au genial xsi:

AFS UstuschschüelerChorz nachem Start han ich versuecht en Amerikaner zfroge eb er chan vo eus es Foti mache ond eigentli han i s Gfühl gha, dass mis Englisch ned so schlecht esch, aber bes er begreffe het, dass er ned obe chan dor d Kamera luege, sondern noronde ufem Beldscherm hets de es Wiili duret. Jäno hauptsach es het klappet :D



Ässe zom Erste



Island vo obe

Ässe zom Zwoite

Chicago let's coming

chorz vorem lande en Chicago Nachem Lande hets gheisse ab dor d Immigration ond denne go min Koffer hole. Ich ben zemli nervös xsi. Luuter Froge send mer dor de Chopf: Lönds mech ächt dore?, verstoh ich de Amerikaner eres Englisch?, han ich alli Dokument debi? aber alles omeschoscht. Es het sehr guet klappet ond jetzt ben ich defintiv em Land vo de Amis. De Koffer esch zom Glöck au acho ;) Mer send osserhalb vom Floghafe vo amerikanische AFS volunteers abgholt worde ond send de met emene Bus zom Hotel brocht worde.

Em Hotel be i vergäbens gstresst worde. Es het gheisse alli wo uf desMoines wiiterfahre müend e 15 Minute gässe ha well denne chonnt de Bus. Ich han mis Ässe schnell abedröckt. Wo i fertig gässe gha han chonnt eini zo mer ond seit: You've got a green dought on your nametag, so you stay one night here in the hotel. Ich ben einersiits froh xsi han i nömme wiiter müesse, aber andersits hets mi au chli gnervt well i s Ässe gar ned han chönne gnüsse. Uf all Fäll send mer denne de ganz Obe emene extrem abeküehlte Ruum ghocket (met lange Hose ond Pulli, ond dosse wärs 31 Grad xsi). Mer hend zemli lang müesse warte, bes mer e eusi Zemmer hend döffe. Wos de ändlech so wiit xsi esch han i denkt jetzt eifach nor no es Bett legge ond schlofe. Wes aber natürlech de Tüfel het welle het s Chärtli vo mer ond minere Zemmerkollegin eifach ned fonktioniert. Zemli öbermüedet ben ich abe ond ben met einere vo AFS ad Reseption go es neus Chärtli go hole. Das het zom Glöck fonktioniert ond wo Töre ufgange esch han ich denkt ich spenne :D :

so es reesigs Bett för mich elei

 Ich han natürli ned chönne wederstoh ond han grad müesse mich usbreite e dem Bett :) Ich seg euch ich han mech gfühlt wie em 7. Hemmel :D 

Höt am Morge semmer vo de Reseption am halbi 8i gweckt worde, per Telifon, zom go Zmorge ässe. Es het meega feini cereals geh (för mini Familie: die wo ich emmer en Kanada gässe han ;)), bagels, sausages ond no veles meh. Ich han mich höt mol beschränkt uf die 3 Sache, ned dass i de selber no en reese bagel werde :P

Höt gohts Zobe am halbi 6i wiiter nach desMoines. Die Busfahrt wird 6 Stond duure, was so vell heisst wie die Nacht gehts wenig Schlof. Dor de Tag dor möche mer nüt mer hocke eifach di ganz Ziit ome ond müend warte bes mer losgönd. 

Am Fritig wird ich denne vo minere Gastfamilie abgholt en desMoines ond am nexte Mettwoch foht bereits mini Schuel ah.

Ganz liebi Grüess ed Schwiiz

xoxo Seraina
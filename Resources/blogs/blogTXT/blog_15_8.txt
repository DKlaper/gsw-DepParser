AFS Weekend in Omaha

A dem Weekend hend mer es Meeting met allne Ustuschschueeler us minere Region gha. De Samstig esch freiwellig xsi. Die wo hend welle hend en Omaha en Zoo choenne ond denne zobe benere Gastfamilie oebernachte. Ich han mech entschede bereits am Samstig z go, zom di andere Ustuschschueeler kenne z lehre. Mer hends meega lostig gha.

Em Zoo semmer 6 Ustuschschueeler xsi. 2 us Italie, 1, us Georgie, 1 us Duetschland, 1 us Norwege ond ich. Mer send oebbe 4 Stond dor de ganz Zoo gloffe. Es esch meega idroecklech xsi, well de Zoo esch meega schoen gmacht xsi. Meh het rechtig gmerkt, dass sech d Arbeiter mueeh geh hend, well alles het zo allem passt.

Am Obe semmer denne zonere Familie, wo eini us Duetschland em Ustusch hend. Det hemmer 3 anderi troffe. 1 Italiaener, 1 japanerin, ond nomol 1 Duetschi. Mer send all emene reese Spelruhm vo de chline Schwoester ghocket, hend gredt, Felme gluegt ond Playstation gspelt. Mer hends zemli lostig gha ond am Morge am 5 hemmer eus entschede no foer 2.5 Stonde z schlofe, dass mer ned ganz so mueed send. hihi

Am nexte Morge semmer ed Schuel gange wo de Gastvater schaffet, vo ehm wo mer oebernachtet hend. Det hemmer de no de ganz Rest Chend troffe. Us Oestrich, Duetschland, Brazilie. Am Schloss semmer 15 Ustuschschueler xsi. Mer hend en Groppe besproche was bes jetzt guet xsi esch, was ned so guet xsi esch, wie mer eus mueend verhalte wenns es Problem geht ond was so chli d Ontersched zo eusere home culture esch. Oeber de Mettag semmer veruse go American Football spele. Es esch en abgschwaechti Version vo football ond heisst powder puff.

Mer hends all meeega guet gha met enand ond ergendwie esches mer vorcho, als ob ich di meiste scho ewigs kenne, well chum hemmer eus troffe hemmer metenand afo rede ond enand Sache verzellt. Ich fends meega cool, dass es so schnaell goht do zom en Konakt z cho met Luet well allne Ustuschschueeler gohts genau glich: Besch emene fremde Land, kennsch niemer ond besch froh wenn neui Luet lehrsch kenne.

Was ich meega speziell gfonde han, bem Zmettag semmer all a eim Tesch ghocket ond es esch no speziell wenn me so oeberleit, dass meh oder weniger jedi Person usemene andere Land chonnt. SO het meh grad chli di ganz Welt vereint a eim Ort. Ond s beste fend ich, dass denne Luet us de ganze Welt kennsch ond wenn de mol spoeter ed Ferie gosch chasch die Luet all go bsueche.

Waehrend dem Weekend hend die Duetsche emmer weder versuecht met mer Duetsch z rede. Ich han versuecht 1 Satz uf Hochduetsch z saege aber es esch eifach ned gange. ond eigentli  han ich au gar ned welle Duetsch rede well foer das ben ich ned e de USA. ehr froged euch jetzt velecht we das goht, dass ich ned weiss was ich muess sege, aber do de Blog uf Duetsch schriebe. Aber ganz ehrlech ich weiss selber ned werom das so esch. ich rede do de ganz Tag Englisch, denke Englisch ond wenn de muesch met ere andere pronouncation rede, was das au emmer uf Duetsch heisst, fallts mer ned i ond wenn i de mech ghoere Duetsch rede toents foer mech zemli komisch ond ohni Wetz fasch we wenn i woerd versueche CHinesisch z rede. Ond ich ben secher, dass langsam mis Duetsch em Blog emmer we schlemmer werd ohni dass ich s merke. :) aber hei defoer werd mis Englisch emmer we besser. ;) Ond falls ehr emmer noni druschoeme ebs woerkli so esch dass me met de ziit noemme weiss was sege em duetsch aber schriebe goht no, froged Daria sie cha das bestaetige vo ehrem Johr oder mini Eltere sie hends gmerkt bem skype :P
Das waer mis weekend xsi ond ich hoffe ich treff all die Luet au mol sosch wenn mer keis Treffe hend.




Jana Germany, Guro Sofie Norway, Giovanni Italy, Tsotne Georgia, bottom Francesco Italy




it's nap time

resigi Fesch ond fett, well sie emmer gfueret werde vo de Bsuecher

Bildunterschrift hinzuf√ºgen






Em Aquarium hets en Tunnel gha wo d Fesch oeber der dore gschwomme send

vo lenks nach rechts: Jana, Francesco, Guro Sofie, Ich, Giovanni, Tsotne





Switzerland and Norway in Omaha Nebraska



Smiley face

Sofie, ich, Tsotne, Jana, Giovanni ond de Francesco esch obe

Vor em Chicken Fil A das esch aehnlech we Mc Donald aber  10000x besser



Em Huus wo mer oebernachtet hend han ich das gfonde :)

Euse Kolleg

After the Zoo.
So das waers xsi ond ehr send weder ufem neuste Stand vo mine news
Machets guet <3
Tulum und wieder mal Palenque

So, da bini wieder mal :-)

Mini strandwuche mit de lucia isch leider au scho wieder verbi, es isch mega schoen gsi in tulum. Mir sind det na d'ruine go aluege und haend en usflug in xcaret-park gmacht, was uebrigens sehr schwierig isch zum uspreche ;-) 

Am schluss simmer na 1 nacht in cancun gsi und irgendwie simmer vom nachtlebe fascht chli entuescht gsi... Ja und denn isch d'lucia scho wieder gange...

...Bi mir ischs wieter gange uf en ego-trip zu de isla holbox fuer ei nacht und denn na fuer en usflug is sian kaan naturreservat suedlich vo tulum. Die beide usflueg haned sich voll glohnt. Und in tulum bini so gar nuem elei gsi... Vilicht muesi det au namal zrugg gah :-)

Jetzt bini uf jede fall en teil vo de sprachschuel-gruppe go ufhole, mitem nachtbus vo tulum uf palenque. Und ich han d'vermuetig, dass bi 1. klass-bues s'gepaeck noed kontrolliert wird und bi de anderne bus scho... 

Morn goemer witers fuer en zwueschestopp nach villahermosa und denn nach veracruz. Da bini sehr gspannt, wie das isch. Veracruz isch ja irgendwie glaubs recht wichtig fuer mexico.

Ah uebrigens danke vilmal fuerd kommentar, und danke an marco fuers uebersetze :-) Aber de text isch eh noed wichtig, ich han gar kei fantasie zum schriebe, d'foeteli spreched fuer sich...

Also das waers wieder mal.
Saludos de Palenque


Da sind na di neuschte fotis:


Tulum


Isla Holbox


Sian Kaan
dä 2ti taag & anderi uuffällikeite

Da bin ih also wieder...Ich bin hüt am 8ti ganz elei verwached, obwohl ihs gester gschafft han bis am 10ni wach z'bliibe... wie gseiht, han ihs welle gmüätlich neh. han mal en tee trunke (mer muss sich ja scho chli ahpasse :D ). bevor ich natürlich usegange bin, han ich mich ihcrèmt, mit de sunnecrème wo ich mir gester no kauft han. (ich han no nie so e grossi Sunnecrèmeuuswahl gseh... und für was hetts bi sunnecrème im ihchaufs Zentrum Tester? döt bechum ja nöd mal ich en Sunnebrad - han ih denkt) Hüt bim ihcrème isch mer bewusst worde, warum das de Tester teste no guet gsih wär... d sunecrème wo ich uusgwählt han hett nöd ihzogge, dass heisst es isch gsih als ob ich mich mit wiiser Farb wür ahmale...(ja es gaht wiiser als das ich scho bin)Resultat:


Han nur d Bei wiis gmacht... für d àrm han ih extra min Koffer uufgmacht und mini sunnecrème usegsuecht...bin den go luege, wo ich mis Busbillet poste chan. Ich han eigentlich gwüsst, dass es am gliiche Ort muss sie wie de Banhof. Aber ich han wo ich gester scho schnäll gluegt han nöd gmerkt, dass Büs im 3te stock obe abfahred... Ich hans denn uf allfäll doch gfunde und mir es billet für morn Morge nach Noosa gsicheret.bin denn füre wieder an Fluss. han denkt ich chönt döt mal öppis Zmorge ässe. bin aber mal ih di ander richtig gloffe als Gester, was sich als Fähler usegstellt hätt... bin nach emene Ziitli irgendwie uufemene Parkplatz glandet... drum bin ih wieder umkehrt und denn hetts halt zum "Zmorge" (am halbi 12i) Früähligsrolle geh.Nach mim Zmorge/Zmittag bin ih denn id GoMa (Gallery of Modern Art) gange. De Iitrit isch wie no oft da ih de Musee gratis. Es hett grad no eh Sonderusstellig gha mit Aborigine Kunst. Es hett 2,3 mega cooli sache gha, wo mer hett chöne teil vom Kustwerch werde...











ja das wär so min tag bis jetzt gsih... nöd sehr produktiv aber trozdem spannend.


2 Sunne?! :)
natürlich falled eim immer wieder Sache uuf wenn mer imene neue Land isch... ich möcht da 2,3 Sache uufzelle wo mir bis jetzt da uufgfalle sind.
1. Han hüt morge bim entlang laufe vom Fluss gmerkt, dass die Beetli wo näbed em wägrand pflanzt sind nöd eifach zur verschönerig diened. Nei es giht Beetli für Krüter oder Tee und mer chan die eifach abschniide. (natürlich im Maas, dass all öppis devo händ)
2. Han ih hüt s Gfühl gha, dass d Aussies scho am Friitig Wuchenend mached. Es hett hüt überall viel meh lüüt gha als gester. De Street Beach wo ich gester erwänt & gfötelet han. Isch hüt zimli überloffe gsih...
3. Das Australier BBQ liebed isch definitiv keis Grücht. Han zwar erst hüt welchi gseh eis mache, aber es hett überall am Fluss entlang so elektrischi Grill... (falls das öpper vo de Stadt Züri das liist, mir bruuched au meh als nur 2 ih de ganze Stadt!!!)


4. Es giht Australier wo Velo fahred... Ich han denkt, dass gäbs da nöd so viel, aber ich han mich tosche... Es giht da, so wie ih viele europäische Stedt, die Velostatione (sogar mit Helm). Und ich han au scho Fixies, Rennvelos und Mountainbikes gsichtet... aber es giht au di andere... Lüüt mit emene reine Styroporhelm oder mis persönliche Highlight vom Tag... eh Frau wo de Helm verchert ahgha hett. :D
5. Mer tediert da zu extremer Vorsicht (scho fast amerikanisch)... Es hett extrem viel Vorsicht Schilder und au all paar 100 Meter so chäste wo mer chan bimene Notfall chan alarmiere. (s nögste Bild macht d Velofahrer nur druf uufmerksam, dass es  um Kurve gaht (vorher staht scho am Bode öppe 5 mal: Slow! Caution!))






11.05.2008

Hallihallo........ahh esch das herrlech das schöne Wätter!Han en mega cooli Woche gha!Mer händ nome drü Täg gschaffet do Bankholidays gsi send ond de Liberations Day am Friitig!Esch natürli dor da mega sträng gsi bem schaffe, aber super!Jo am Fritig hani jo min gross Tag gha met de Salsashow. Am halbi zwölfi hämmer is alli versammlet ond en stond lang tanzet met emene mega berüemte Ballroom Tänzer!Esch sochli en sozialstond gsi för alli Bsuecher wo chli händ welle neui Schrett lerne. Mega cool gsi. Händ natürli eusi Koreo au vorgfüehrt ond mega fun gha debii. Sesch emmer abwechsligswiis Salsamusic ond Ballroommusic gloffe. Mer het dlüüt chli müesse motiviere zom tanze, aber met de Ziit hets aso tiptop klappet. Jo nachdem semmer de chli omegloffe ond alli andere Vorfüehrige go aluege. De hämmer en chlini Snack Pause gmacht ond scho esches los gange zom nonol Probe för die rechtig Show...uiuiuiui esch chli abverheit aber das söll jo Glöck brenge.=) Am viertel vor vieri hämmer müess iistoh ond scho esches los gange. Soo cool mega vell Lüüt händ zuegluegt ond mer send met null Fehler abgange met gröstem fun! Nach eus esch de no en anderi Groppe dra cho ond de händ mer nomol en andere Uftrett zeigt,,,hihihi esch gad chli stress gsi met omzieh ond weder parat stoh....denn esches nomol mega abgange met eusem Salsa ond send zwe chlini Fehler passiert aber sösch esches super gsi ond alli händ mega klatschet. Wörkli mega s'Erlebnis gsi. Eigentli wäre mer de fertig gsi aber de händs eus nomol welle gseh...si händ de eifach es cools Salsa Lied abeglo ond mer händ wies grad cho esch tanzed ond sesch mega lostig gsi....jo ond denn send alli glöcklech gsi das alles so guet gloffe esch ond de hets en feine Kir Royal geh zom das fiire. Spöter semmer met de ganze cru es White D'ore go Znacht ässe ond händ en lostige Obe gha metenand. Am halbi elfi hets no es abschloss Füürwärch geh....uiuiui esch da bellig gsi...esch aso gar nüt gäge das woni ide Schwiizz kenne...aber si häns aso guet gmacht he!=)=)=)Denn beni nome no froh gsi go pfuuse do i am samstig han müess schaffe! De am Sa Obe beni met zwe fraue anes Konzert vomene Kolleg. Sesch aso wörkli mega super gsi ond esch abartig was die chönne....sesch för mi Gschmack eifach chli zlang gange!=)=)Aber cooli Music gsi!Höt beni de met de Carola be dem hammer Wätter an Strand gläge go sönnele. Händs mega lostig gha metenand ond händ zäme afo "Der kleine Prinz" läse.Esch jo es mega härzigs büechli!=) Spöter beni de weder Hei ond han chli ufgrumet im Huus ond de Balkon chli schön gmacht. De beni weder chli am sönnele gsi ond han eifach de Tag no gnosse!Jetzt hocki emmer no dosse met emene Cherzli ond schriibe de Blog ond sesch zähni ond no agnehm warm!=)=)Hihihih Morn goni de go Sommerschueh poste ond de hani vell zdue ide nechste zwe Woche met dere Hairshow woni es Model ben...freue mi aber riisig!also bes glii weder.....schmaaaaatttttzzzzz
letschti Schuelwoche...

Die Woche esch die letschti Schuelwoche gsi för alli 6. Klässler. Mer hend äbefalls mösse alli eusi final tests mache die Woche, allerdings han ich nur i 2 Klassene es Final gha, drom esches zimmlich en chilligi Wuche gsi för mich.. wie au för fascht alli andere Seniors.
Am Mäntig nach de Schuel semmer zu de Melody hei, chli go henge :) ech realisier die ganz Zit wie gärn ech all die Lüt done han ond wie fescht dass ech mini Kollege alli werd vermesse!






Am Dsischtig weissi ehrlichgseit au nömm gnau was mer gmacht hend, ond am Mettwoch äbefalls ned, ond am Donnschtig äbefalls ned.. heia - onglaublech! Aber mer hend eifach emmer chli noch de Schuel öppis met Kollege gmacht :) Ond well mer Final Tests gha hend die Wuche, hemmer halt au no chli mösse lehre.
Am Fritig hemmer alli bi de Miranda deheime öbernachtet. Mer hend Hamburgers vom BBQ gässe zom Znacht, send denne chli im Hot Tub gsitzed ond denne hemmer verusse a de Lin-wand Harry Potter gluegt. Gschlofe hemmer i ihrem Trailer, vorem Huus.






Am Samschtig simmer am Obig am Nick sini Geburtstagsparty und hend denn bi de Melody öbernachtet. Ond womer am nögschte Morge hend welle hei go hed de Zayra ihre Pnö en platte gha. Aber wöu mer ebbe die letschte gsi send wo losgfahre wäred hed eus denn niemer chönne hälfe ond mer send elleige dete gstande, d Kajsa, d Zayra und ich. Mir hend natürlich allne mögliche Lüt aglüte, allerdings isch Sunntig Morge am 8i gsi, drum sind alli Gschäft gschlosse und alli Lüt no am schlafe gsi. Schono blöd... Aber mir hend denn d Melody gfrögt, und sie hed gseid mer chöiged eifach nochli i ihrem Huus warte, au wenn niemert deheime isch, denne hemmer eus döt am Chüelschrank bedient und hend chli Färnseh gluegt. En Kollegin hed denn 2 Stunde spöter eus chönne hei bringe - god sei Dank :)
Spöter a dem Tag simmer a de Kollegin, wo in San Luis Obispo id Schuel gad und jetz scho graduated isch, ihri Graduation Party. Aber nur churz und denne simmer no chli go shoppe im forever21.





14.02.2010

Hallo hallo do beni weder...also mer haend aechli es spezielles Elaebnis gha en Langkawi...mer send acho...wow so en scheoni insle...denne haemmer jo keis hostel bueched gha ond send frisch froehlech of hotel suechi. Mer haend de grad oeppis gfonde wo eso hammer maessig usgseh het ond so goenstig...das esch denn leider ned eso gsi well chum eschmer em zemmer gsi send dschweiss tropfe nome so abegloffe, duschi esch heiss gsi well dsonne ofe tank gschene het ond vomene broenneli oder emene Wc esch scho gar ke red gsi...=) voll verarscht. jaeno...mer send a strand abe wo woerkli nor 2min entfernt gsi esch...doch schwemme het mer gar ned choenne well eifach alles voller Qualle gsi esch. Das esch jo wohl voll de hammer he...mer haend is denne en schatte gleit ond chli glaese aber so nach 10 min.het mers eifach noeme usghalte be dere enorme hetz. beidi send denne chli greitz gsi ond mer haend is entschede es neus hotel dsuech...met em rocksack semmer denn dor das dorf gloffe ond haend nach guete onderkoenft gfrogt...ond siehe da es super hotel au ned so teuer aber klimalag ond es mega schoens zemmer.herrlech. Jo mer haend de die insle chli gnauer besechtiget ond am obe es chuels bier gnosse enere woerkli traumhafte strandbar...das esch denn woerkli super gsi. Nach zwe taeg dete haemmer is den aber rechtig Thailand orientiert, am morge am 8 eschis en bus cho abhole ond het is an hafe brocht...dete haemmer dor  d'immigration muessse ond de esches scho los gange met em scheff nach Satun (Thailand) nachere stond semmer weder am festland gsi ond en Bus het is denne nach Phuket brocht. leider esches ned eso easy gsi wes doent...die busfahrt het 12stond duret ond ich han de schisser gha ond shet ned rechtigi Wc geh geschweige de Wcpapier...=)naja es esch denn halt au ergenwie gange...seinzig super esch gsi das mer ofem ganze waeg 4 wiibli vo schwede kenneglernt haend ond das het die reis om einiges erlichteret...mer send de doch acho ond haend zersch nachere bank gsuecht zom gaeld useloh..hui dasch au oeppis gsi bes da fonktioniert het...met Gaeld ond Rocksack semmer de of Taxi suechi was au ned ganz so eifach gsi esch do mer 6 luet gsi send...ergend so eine het is de abotte zom euz fahre...er het behauptet er weiss wos esch...het de aber raecht lang bruucht bes mer bem Hostel aglangt send...hui ond die fahrt..am best macht mer ame eifach dauge zue bes mer achond=) laeck hoegger doruf em 1.gang met oeppe 7km\h ond mer haend aso chli angst gha de wage oeberruehrts...sogar toeffli met grosis droffe send a eus verbii gfletzt..hihihi esch aemu lostig gsi...aentli semmer denne acho ond enes wonderschoens Hostel gfuehrt worde...dete haemmer de au grad alli leute vo 10ner schlag kenneglernt. Ich hami serst mol so rechtig wohl gfuehlt...mer send de alli zaeme go oeppis aesse,,,ahhh dsch lecker gsi..ememe schwiitzer restaurante...eigentli waer denn no en beachparty gsi hoet obe aber do mer alli so kapott gsi send semmer eifach nor em hostel blobe...ond sesch jetzt au scho 2am morge..han sooo lang muesse ofs internet warte..naja...ich werde secher super schlofe nach dem abenteuerliche Tag..also bes morn...schmatz
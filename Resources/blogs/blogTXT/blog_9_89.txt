25.02.2008

Halloo...au die Woche esch we de Bletz verbii. Han vell ztue gha bem schaffe ond mega cooli Chonde döffe bediene. Mer send natürli scho es bezeli öbermüedet gsi vo dem ganz geile London- weekend.aber was sölls.=)=)=)Jo am Mettwoch obe beni is Kickboxe ond sesch weder super guet gsi, aber shet mi donkt das si nomol en Hane ufdreit het. Tiptop.=)) Nachdem beni Hei gloffe ond e dere Ziit hets mer en blödi Verchältig agrüert. Soudoof ond sesch aso emmer noni besser. Jojo get jo nochli schlemmeri Sache. Am Samstig ben ich go brasilianisch Ässe. D'Carola het ebe för eri Salsaschüeler en coole Obe e dem Restaurante reserviert ond mech au agfrogt. I han denne no d'Filipa met gno ond de esches los gange. Mer send amene rächt lange Tesch ghocket wo mega farbig dekoriert gsi esch. Denn het is do so en Buebeli erklärt wie da do met em Ässe fonktioniert. Also es het es Buffet gha met mega verschednige Salöt ond Fröcht wot so vell hesch chöne go hole wed magsch. Am Tesch hets de Riis, Pommes Frites, Bohne ond gruusig fritierti Banane geh. Öppe föif Buebelis send metemene Spiess met Fleisch dra be de Tesch verbii gloffe ond händ der emmer  schön abotte.  Esch aso super fein gsi. Nach demm das denn alli  fertig gsi send met ässe, esch s'Liescht abedreit worde ond mega Lut Music agange. De chöme doch so zwe rechtig Kostümierti Brasilianischi Tänzerinne ond tanze gad gschnä vollgas eis ab. Hei soo hammer geil. Nach es paar min. sends de weder verschwonde ond met händ nomol chli gässe ond gschnöret. De passiert sgliche nomol, aber jetzt send si alli Lüüt zom tanze go uffordere. De hämmer en brasil-lektion gha läck isch da schwerig...aber super. Jo ond de hets agfange. Alli Lüüt send voll am Tanze gsi. Öber bolonäse, Salsa im Chreis ond no ganz vell so züg. Sesch de absoluti hammer gsi. Jo ond de hämmer bes am Morge am halbizwöi voll Tanzet ond sesch eifach nor super cool gsi.=)=)=) Jo am Sonntig hani schön usgschlofe ond so am föifi semmer de mol id Town go öppis ässe. De weder Hei ond chli omeghange. Eigentli hätte mer jo wölle in Usgang aber iben halt emmer noni wörkli fit ond de semmer schlossäntli eifach Dihei blobe ond händ Tv glueget. Hihihi ond Höt gangi met de Carola goge rechtigi Tanzschue poste ond denn foni weder chli a met Salsa ond vellecht no anderene Tanzarte....freue mi ämu riisig. Also leider hani mini Digicam vergässe gha dorom hani kes einzigs Föteli vo dem super Obe. Aber ben secher ned s'letschte mol döte gsi.Also Tschüüüsss.....
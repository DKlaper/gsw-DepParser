7 fckn days

Wow


Di ledschde paar Täg sind so extraordinär gsi dass ich gar nid versueche si richtig zemezfasse.
10 Täg in the middle of nowhere, mit Lüt wie ich na nie troffe ha. 8 Stunde am Tag male, zmitzt i de Nacht müese ufstah zum de Sunneufgang feschzhalte. Für sich selber si, mit allne andere zeme. Wüsse das mers gfunde het, das womer scho immer gsuecht het. Ahcho und weggah zur gliiche Ziit. Akzeptanz und rebelion i eim, verbunde mit em Wunsch nach ere Sicherheit womer nur i de eigene Freiheit findet. A Grenze stosse, am Limit läbe und doch immer wieder zrugg ufd Füess cho. S'Truurig sii über s'Endi mit vill Lache überspille bis mers selber glaubt. 

Wie gseit, beschriibe gaht nid. Drum wird ich eu eifach ganz bald mit Fotene zueblogge :-)

Wonich am Mittwuch Abig schlussendlich de Weg zrugg id Zivilisation gfunde ha isches nid würkli ruhiger worde für mich- Mami & Oma sind mich go bsuche cho, heisst für mich heiraase, dusche, und denn anes wunderschöns Gathering vo 3 Genaratione gah inkl. Znacht und beschd Chueche EVER!
Hüt hets für sie denn ebefalls e Tarturundfüehrig geh, und am Abig het mini Gastfamilie schlussendlich na de Reschd vo minere unglaublichtolle Family troffe. Und es isch wiedermal en super Abig gsi, wo mir eifach wiedermal zeigt het wie wunderbar mini Gaschdfamilie isch.

Und mir hilfts sehr zum s'zrugheigah meh akzeptiere chöne. Wüsse dassmer ebe doch öbbis zum zruggcho het, das es Lüt git wo eim bruched und uf dich warted. Mir träits fasch de Mage ume weni drah denke zum heicho, es macht mir Angst und es isch nöd fair zum alles müese ufgeh was ich mir selber ufbaut ha, usserdem isch das "Vertraute" wonich mis ganze Lebe lang gha han uf ei mal ebe nüme so vertraut.
Die 2 Bsüech hend mir sVertraue geh dass si da sind, das es sich lohnt und das ganze nid eifach e Gschicht mitme Endi isch. Und das Familie ebe doch verdammt wichtig isch.

Ich will nid id Schwiiz gah, aber ich freu mich zu Hei gah. Zu dem Ort wo ich di ultimativi Sicherheit gspüre, wonich weiss was au immer passiert ich wird nie elei dahstah. Und das isch wundervoll. 
De Reschd lahni uf mich zuecho, ändere chamers eh nid aso wieso es Drama mache.

Das isches gsi mini Liebe, ich sött wieder mal chli schlaf go ufhole.
XOXO
der abend vor der abreise

das isch jetzt eigentli nur mal en tescht zum luege ob das funktionert.

es isch dä abig vor dä abreis, mir händ zum guete glück scho chönne ihchecke hüt namittag, jetzt mussi nur no mis handgepäck zämäpacke und dänn heissts ab is bett.

morn morge mussi am vieri ufstah und am foifi fahrt eus mis mami dänn an flughafe (will's so früäh no kein zug hät). am halbi sibni chönnd mr is flugzüüg und am sibni gahts dänn ab nach frankfurt. döt münd mr dänn ei stund warte bis mr mit dä lufthansa nach san francisco wiiter flüüged.

mir wärdät in san francisco voruussichtlich am zwölfi am mittag (ortszyt), das heisst ungefähr am nüni am abig schwiizerzyt ahcho. (d'zytverschiebig betreit also nün stund^^)

jaaa. das wärs dänn au scho xii, das isch ja nur en tescht und vo däm här au en dumme text ^^.
ich wett jetzt no probiere es fötteli ihzfüägä. :)
machäds guet und bis bald, s'nächschte mal schribi dänn vo san francisco (juhuuu :) )



22.04.2010

halllo metenamd so ich schriibe jetzt de blog scho zom 2. mol do das verdammte schiis internet ned woerkli fonktioniert.=)
ohhh ci saege euch was ich alles erlaebt han esch onglaublech  ond ich ben nie derzuecho en blogg dschriibe do eifach emmer oeppis gange esch.
Also am eim obe haemmer Nha trang truurig verloh, dos eifach superschoen gsi esch. send vomene sehr bequeme schlofbus abgholt worde ond haend en super nacht schlof gha  i dene quasi Bett. die fahrt esch woerkli schnell gnage dos eifach bequem gsi esch...also mol es positivs erlaebnis metemene bus. Nach dene 10 stond semmer de am Morge in Hoian acho ond haend nachemene hotel gsuecht do mer wedermol nuet planet haend. send i dem wonderschoene doerfli omegloffe ond haend nach ere gwoesse ziit doch es einigermasse ok Hotel gfonde. esch jo onglaublech...aso sooo gruuusigi hotelzimmer hani e mim ganze laebe no nie gse. hihihi ond em lonley planet stoht das a dem ort die schoenste hotels ufzfende send...naja i glaube do esch oeppis verwaechslet worde. Anyway mer haend defoer en swimmingpool gha wo wonderschoen gsi esch. de ganz Tag haemmer dete verbrocht ond eus eifach chli erholt. am Obe semmer de i das stadtli ond haend en reiusende froend troffe. ohhh sesch emmer so schoen wemmer luet trefft wommer scho ziit verbroct het.=) Also ond das doerfli esch foer mech wie en venedig...es het ganz vell so gaeli huesli ond sesch eifach onglaublech heimelig...natuerli hets au ganz vell taempel ond en schoene floss met wonderschoene holzbroeggli. of de andere siite esch de me so restaurantes ond bars aber eifach das ganze zom aluege esch wonderschoen. wenni de mol belder in blogg due choendere euch das besser vorstelle. han de natuerli aechli iikauft do e jedem laedeli massgschniidereti sache abotte waerde...herrlech das muen mer jo usnoetzte ond eso bellig esch de wahn. nach all demm semmer alli ene bar ghocket haend oeppis chliises gspese ond en drink gnosse ond de ab go pfuuse. de shane ond ich send de am morge frueh uf en tour go mache zo hoehlnen ond ergend welche marmor gebelde...jo sesch intresssant gsi aber ned eso super toll..hihihi de semmer weder zrogg is hotel haend dusched ond packt ond de esches wiiter gange met em bus nach hue. das het so 5 stond duuret ond esch ok gsi. dete haette mer eigentli en direktverbendig nach hanoi gha. hihihi jo mer send jo ned ide schwiiz ond mer haend gueti 3,4 stond gwartete bes de schiiss bus cho esch..ond es het graegnet ond mer haend muesse verosse warte...herrlech. defoer haemmer u cooli luet kenneglert ond afo so bloedi charte speli spele...hihihi esch aso doch lostig gsi. denn aentli esch de buis cho ond mer haend weder bequem idem schlofbus oebernachtet. nach 15 stond semmer de acho ond e euses backpacker hostel gfahre worde...ohhhh my god soooo hammer geil ich saege euch. weder mol es rechtigs hostel met vell attraktione ond alles nor luet wie mer.juhui. haend de euse froeind weder troffe ond send natuerli grad of das go astosse ond haend en hammergeile tag ond obe gha. gaege obe haemmer is entschede dasmer grad am nechste morge die halong bay tour foer drue taeg mache. i ben de grad chlii oeberforderet gsi do grad aechli vell riese agseit gsi esch ere chorze ziit. han aber natuerli au jo gseit. nach demm semmer alli e eusem 10 bettzemmer gsi haend afo p[acke foer de nechst tag ond alli eusi metbewohner send ine cho. euses zemmer het swingers gheisse. das haemmer de alli metenand gfiiret met happy hour drinks...=) denn esch die eint of didee cho si wet eri hoor schniide...tadaaa het sech da super troffe ond icgh han ere e eusem swingers zemmer eri hoor komplet omgsteilet....sooo hammer. de send all di girls cho ond haend au oeppis anders welle. het mi u gfreut ond ich han min erst lohn verdient waeredem reise...hihihi. jo de obe esch de no raecht lang gange ond sesch sehr frueh gsi wommer am 7bni haend muesse ufstoh. alli zamegsammlet ond met send oeppe 20 persone ofe bus nach halomg bay...haend natuerli scho eis fest gaha em bus ond super cooli luet kenneglert. so nach 4 stond fahrt semmer amene hafe acho met dene wonderschoene holzscheff wo eifach hammer geil usgseh haend i dem background vo dene steiinsle...met emene chliine boot esches of euses pirate scheff gange ond mer haend euses chliine gepack neume abgstell ond send of de oberst floor ond haend eifach en gueti ziit gha alli zaeme. nach dem hets mega feins zmettag ge..alles vietnames chochi natuerli ond nach dem feine esse haemmer eusi zemmerschloessel becho. mer send ines 4rer zemmer iizoge ond sesch also wonderschoen gsi...sogar en warmi duschi hets gha...shet eifach chli fuecht gschmoeckt do swaetter ned so hammer gsi esch. aber das esch jo keis problem. nachdem alli iizoge send haemmer is weder ofem dach droffe ond haend chli foetli gmacht ond fasch alli semmer vom 10 mete hoeche boot is wasser abegompet...laeck hani angst gha aber sesch uu geil gsi ond mis bikini esch au noeme am mim koerper gsi...hihihi sau lostig...haend de alli chli omebloedelet ond spoeter haemmer en kanu tour zo hoelene gmacht...hihihi slostige esch gsi das vo dene velle luet fasch keos land 2mol geh het. also mer send uu international gsi...so geil. ich ben de met eim vo equador ines kanu ond mer send team equador gsi...hihi soo lostig haend de mega bloed do ofem meer ond send inenad inegfraeset haend enand osem boot gruert ond so wiiter. ofem waeg zo dene hoele hets eso fraueli metemene kiosk ofememe ruederbooetli gha..hihihi ned emol ofem meer hesch rueh vo dene verdammte baettler. doch mer haend sehr lostig gfonde ond haend es bier kauft. also stelled euch vor mer imene kanu e de metti ofemen Meer goend die beruehmte insle ond hoelene go aluege vo halong bay ond gnuesse es chalts bier waerd dem das mer ruedere...=) esch herrlech oder. jo die hoelene send de ned sooo spektakulaer gsi aber eifach de ganz tripp het usgmacht. slostigste esch aber gsi das euse tourguide emme hende a eus gsi esch...dos em glaub chli zbloed gsi esch met eus well mer is usdobet haend wie chliini chend...=) zrogg ofem boot en herrlechi duschi weder chl;i beneand setzte ond de hetzt znacht geh...ohhh hammer. nach dem esch weder happy hour gsi ond denn en riise party ofem boot....=) ben bes am morge am 3.30 uf gsi ond de is bette ond am 7 am morge semmer weder gweckt worde...=)ah. naja ben ere super luune gsi. ajo ond ganz vergaesse mer haend das party boot ines salsa boot verwandlet do met 6 luet gsi send wo haend choenne tanze...haaaammmer..=) ebe am nechste morge hets grad zmorge geh mer haend muesse packe. die luet wo nor 2 taeg buechet haend send ofem scheff blobe ond mer send vomemne andere abgholt worde. hihihi send nor no 8 nase gsi ond mer haend alli so guet zaeme passt esch onglaublech gsi. jo en stond esch die chli schefffahrt gange zo dere castaway islamd. haend alli pfuused do alli chli am liede gsi send. wow ond denne womer acho send. esch jo so schoen. alles so chliini stroh hoettli offe ond eifach keis schwein nor mer dete ond eifach ahh onglaublech. es het aso doch es badezimmer gha aber das esch me so verosse gsi metemene forhang. gschlife haemmer emene hoettli wo eifach es dach het ond wemmer ufsetzt het mer eifach en mega ussecht of smeer ond all sie felse. wow. sooo oeppis geils ond schoens hani e mim laebe no nie gseh. mer haend de chli volleyball, faederball ond pingpong gspellt..ond haend en super ziite gha. spoter beni met es paar jungs metem kanu neume haeregfraeset ond mer haend welle schnorchle...hihihihi jo sesch aso lostig gsi well mer kei metere gseh het do swaetter schlaecht gsi esch...haend aber ned ufgeh ond probiert en schoene ort zfende doch esch leider nuet gsi...ploetzli ghoere mer en gong vo wiitem wo eus grueft het foers zmettag....hihihi lostig send e eusi kanu gspronge ond wiedeli zrogggruderet..hihihi send chli spot gsi ond alli haend scho gaesse ond mer 4 haend de halt chli chalte riis becho...esch jop sooo egal...haend de 1stond ziit gha zom weder mache was mer waend. haend de weder chli volleyball gspellt ond denne esches los gange...wowowowow ich shane ond zwe anderi jungs send ofenes privat boot ond mer haend s1. mol i eusem laebe wakeboarding usprobiert...wow i ben natuerli uu nervoes gsi do ich so oeppis woerkli no nie gmacht han. de shane esch de als 1. gange ond onglaublech de het das gmacht wie en profesieonelle...hammer geil usgse.nach 15min ben ich de dra cho..hihihi bem 1.mol ufstoh hets mi voll omghaue ond ich ha so muesse lache....=) de nachdem esches tiptop gange ond das esch jo en spass...also das esch jetzt mis neue hobby wenns nor ned so tuer waer...=)alli vo eusere groppe haend tiptop gmacht ond de shane ond ich haend mega kompliment vom instructer becho wie guet mer send...hihihih soo hammer...aso ich han noeme choeene hoere smile...dos eifach so en hammer tag gsi esch...nach eus ich de die nechst groppe gange die haend aber leider chli problem gha aber alli haned freud gha das mol usprobiere. nachedem go dusche chli haende znachrtaesse ond de haemmer ganz vell speli afo mache onderanderem au trenk speli...ond sesch weder ondglaublech lostig worde.bei mitternbacht semmer alli go schwemme em meer ond so oeppis choend ir euch ned vorstelle. also es het ganz vell plankton im wasser ond met jeder bewegig womer macht im meer gset mer tuuuusigi vo chline gruene staerndli...wow sesch wie enere disco so schoen...ond das benere insle wo niemer esch kei gruesch nor die vo de natur ond das glitzere im wasser...wow..onbeschriiblech. nach demm erlaebnis esch eusi party weder wiiter gange bes am morge. nachdemm chorz pfuuse uf packe ond abreise. de ganz tag hets duuret zom is hostel zrogg go...haend aber en mega ziit gha do mer onderwaegs wasserschlachte ond chartespeli gmacht haend. ond alli send so mued gsi das eifach alles nor no lostig gsi send. zrog im Hostel go dusch ond alles waesch do alles chli gruusig worde esch vom boot ond insle.=)de haend mer eus alli ide bar droffe ond zom happy hour of die megamaessig ziit agstosse. doch alli send de raecht frueh is bett well jede todkabott gsi esch.=) Am nechste tag haend de de shane planet wies wiiter got. chorzfassig mer bliibe bes am 24. april do in hanoi ond de met em flueger nach hongkong. sesch en uu komplizierti sach gsi das organisiere ond shet eus de ganz tag kostet aber sesch jetzt ganz simple ond ich hoffe s klapet alles..sooo mini liebe han no vell me zo m verzelle ben abner am 11 im spa hotel igschrebe muen jetzt goh...schriibe de rest am obe oder morn...han euch lieb ond alleas alles guet min liebe daeddy zo dim gebori....schmaaattttzzzz
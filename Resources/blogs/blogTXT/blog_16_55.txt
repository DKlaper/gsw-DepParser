17.12

Hey zeme.
Ich hoffe ihr hend alli es schöns Wuchenend und en guete Start in Mäntig gha... Ich uf jede Fall, han hüt nämlich kei Schuel gha :-)
Usserdem isch mis Wuchenend bombe gsi!!
De Friitig isch nöd eso ufregend gsi, halt eifach en normale Schueltag mit Vorbereitige uf dNotegebige.. Am Abig bini au Dihei blibe und han na wiiter a mine Arbeite gschaffet.

De Samstig, bez. de Samstig-Abig isch defür absolut genial gsi!! En Kolleg het Geburtstag gha und het n imne Pub i de Stadt gfiiret. D'Lüüt, dStimmig, dLocation- alles isch eifach abartig kuul gsi. :-) Ich han wieder Milione vo Lüüt kenneglernt, und han natürlich alli Näme schowieder vergesse ;-). Ja, fasch di halbi Schuel (inkl. Lehrer und Sekretär) sind dete gsi am fiire bis in morge ine. 
Seinzige was nid so glatt gsi isch, isch dass ich uf de Hiifahrt 10 min. imne echt heftige Schneesturm uf min Bus ha müse warte. Ich ha mini Bei nacher nüme gspürt und für di nechste 24h nüme warm gha :-D. Aber hey, das isch Estland! Die Wuche wirds z.B gar nüme wärmer als -15, und dTemperature gheied abe bis under -20.. :-O

Am Sunntig bini denn uf di 2 am Namitag heigfahre und ja, bin nüme ganz dezue im stand gsi zum na wücki öbbis grosses  zleischde :-D

Ja und hüt hani wie scho gseit kei Schuel gha, also hani schön fett chöne usschlafe. Nachem zmörgele hani ahgfange mit Zimmer putze und ufruume (isch au wieder mal nötig gsi ;-D) und ha mini 2 Bilder fertig gstellt.

Aquarell und Collage, relativ freiJa und das wärs denn au scho wieder gsi für hüt...
Morn triff ich mich nach de Schuel (meint am 1 :-D) mit de Haubtverantwortliche vo YFU zum das mit minre Gastfamilie zberede...
Mal luege was debi usechunt, ich hoff eifach dass es imne Fall vomne Familiewechsel schnell gaht und ich nid lang warte muen...

Sodeli, das wers gsi für de Moment.
En grosse hug für eu alli :-)
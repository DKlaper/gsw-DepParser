hiking!

Gester simmer mit de Janay und ihrem Papi nach de Schuel uf ne Hügel ufegwandered. Ihre Papi hed eus nach de Schuel abgholt und de simmer schnell zu ihre hei go Umzieh und denne uf San louis gfahre mitem Auto. Döt simmer denn zum Fuess vomne grosse Hügel änegfahre und sind det parkiert und losgloffe. Obwohl mir im Schnelltempo de Hügel deruf kräsmed sind heds öppe einehalb Stunde brucht bis mer denne zoberscht acho sind. Mängisch hani s Gfühl gha dasi jetz denne grad ahalte und a Bode hocke wills halt schono mega sträng gsi isch so steil deruf. Aber schlussändlich wu mir zoberscht acho sind hani also dänkt es hed sech scho prutal glohnt! Mir hend en bombastischi Ussicht gha über ganz San Luis Obispo und über s Meer (das hemmer allerdings ned wükli gse wills mit Näbel überdeckt gsi isch.) Am Beach da i de Westküste heds leider öfters mal Näbel, wennd nöd de richtig Zitpunkt verwütschisch. Aber trotzdem, es hed sich also glohnt mini Kamera de ganzi Wäg ufe z schleppe will mir hend würkli über alles inegseh. De Janay ihre Vater hed eus au zeigt wie die siebe alte Vulkän alli inere Linie dür ganz San Louis Obispo düregönd. Ich bin also völlig fasziniert gsi, was mer alles gseh hed.













De Zruggwäg isch natürli öppe drü mal so schnäll gange und mir hend sogar no es wilds chlises härzigs Häsli atroffe ;)
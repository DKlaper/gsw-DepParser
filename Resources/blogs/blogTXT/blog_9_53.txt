04.02.2010

Hallo Hallo....wow was foer en Tag...weder haemmer verosse zmorge gaesse so schoen esch das.denn ofem hoetige programm esch en bustour gstande. Also haemmer d'Ubahn nach city hall gno. dete send alli die verschednige bus-boattours ageh. leider esch denn oeppis mega bloeds de zwoesche cho. Ich han welle go Gaeld uselo ons s'het eifach ned well klappe. Han secher 6 verschednigi Bakomate probiert ond ben de schlossaentli au no ene Bank om helf go bitte. Das het aber natuerli hende ond fore ned klappet...do die leider ned nach europa choene telefoniere. laeck het mech das akackt...han jo ned mol me gaeld ofem Natel gha ond kei Bar ond nuet me. han de minere englische Bank es e-mail gschrebe was ich do foer es problem han...ond dete esch nor zrogg cho danke foer eres e-mail,mer waerde eus en 7 taeg maelde...Halllo das esch jo ned zom glaube.=)anyway...als ablenkig semmer de zersch zwe Bustours go mache... wow dasch esch jo wohl en hammer maessigi stadt Singapore...sesch mega gruen met vell blueme ond sehr moderni sehr hoechi Bloeck...alles top suber ond die luet onglaublech froentli...also das het de woerkli guet do. Nachdem schoene erlabnis zrog es Hostel mini Schwizer Ec-charte go hole ond ab is shoppingcenter go Gaeld use lo...zom gloeck het das fonktioniert...denne hani aber en internationali Telefoncharte muesse organisiere. weder zrogg im Hostel hani doeffe s'Telifon bruche ond nach 6 mol dere verdammte scheiss Bank aluete hets denn doch no klappet...aber i wiess jo ned die luet wo am Telefondienst schaffe haend soo kei ahnig was si ztue haend..=) =)Naja jetz esch weder alles tiptop..aber ich muen jetzt nach jedem 2. neue Land ofene nr. aluete zom dene saege das ich am reise ben ond si mer die charte ned muend blokiere...=) naja waemmer luege wes wert weni en Thailand achome..=) 
Zom z'nacht semmer denn nach Raffles...esch wonderschoen amene Floss ond so en beitzli landschaft..aber i saege euch andersch teuer..naja esch euse letscht obe in Singapore...well morn am Morge stige mer ergend ine Bus wo eus nach Kuala Lumpur fuehrt..hiih ohhh freue mi rechtig...han scho es Hostel buechet..ond sogar 2 Naecht es doppelzimmer das werd herrlech zom schlofe..=) well jetz muend er euch vorstelle eis zemmer met 6 Leute drin. Jede chonnt ond got omene anderi ziit, de ploetzli loescht eine sliecht weder a oder oepper grabet oeppis us vo zonderscht im Rocksack..aso sprich..sehr gmuetlich zom schlofe..=) aber mer gwoehnt sech jo an alles..=)defoer lehrt mer so au cooli luete kenne...em momaent send mer grad no met 2 Schwizer em Zemmer...so lostig...vo St. Galle!=)
Also das waers gsi foer hoet..sesch jetzt 23.30 ond de schweiss lauft eim nor so abe wells no so heiss esch...aber sesch mega schoen gsi..han gchnaell met stephi, daeddy ond mami choenne telefoniere..ohhh das tuet ame so guet..vermesse euch naemmli woerkli onglaublech fest...see u soon!!!schmatz
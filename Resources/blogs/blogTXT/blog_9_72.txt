26.08.2008

So mini liebe...äntli hani weder ziit zom min Blog schriibe...ben halt en sher beschäftigti Person em Momänt!=)=)=)Bem schaffe isch emmer super schön sträng ond ich han sehr vell Ufesteck för Hochziite oder Partys..hihihih werde fäng rechtig guet i dem ond es macht mer mega spass wenns ned zvell send...Aber sesch mega schön met dene lüüt zäme schaffe...ab ond zue hani aber jetzt schochli gnue vo dere Insle ond Vermesse euch sehr...aber i bliibe nochli!=)=)
Jo denn hanich jetzt es wonderschöns weekend döffe erläbe. De Luki ond ich send zäme of Porto greisst zomene Frönd womer do in Guernsey kenneglernt händ. Das heisst am Samstig morge hani no gschnäll gschaffet ond denn am Zwöi semmer scho ide Loft gsi nach Stansted. Rechtig guets Gfüehl gsi wedermol emene grössere Floghafe azcho!Aber die Lüüt du onglaublech...för zom s'Gepäck ufgeh hämmer öppe einehalb stond müess astoh...sooo müehsam...aber sesch no rächt amüsant alli Lüüt d'Studiere...=)=)=)Nachemene wiili hämmers de doch gschafft ond sind en nechste Flüger nach Porto...zwe e halb Stond spöter semmer glandet emene wonderschöne,riisig ond moderne Floghafe Porto. Euse kolleg esch scho parat gsi ond het is freudig abgholt. denne semmer met em Trämmli 20min. gfahre ond em Zentrum acho. mer send denn bemene Kollege vo em iighussed worde...hihihihi aso eigentli wärs es hammer geils Huus aber ebe die Südländer nähmes ned so gnau wenn do oder dete mol chli Wand obeabe chont oder chlii Löcher em bode het.=)=)Esch ämu cools Erläbnis. Cool isch au das de zwe Hönd het wo die ganz ziit is Huus inde pisse ond wemmer ine chont erschlots eim fasch vo dem exellente Döftli=)=)hihihi ond da Huus het öppe föif stöck.D'Hönd send aber zonderschd meinsch aber dasi der vor d'schlofzemmertöre häregmacht händ  im föifte Stock!=)=)Tiptop.Mer send denne ide Chochi vo em ghocket händ en begrüessigs wii becho ond chlli pläuderlet. Spöter send mer in MC go dinniere=)=)före Luki natürli=)=)Ond denne esches idie Bar gange wo de maio (Kollege) am weekend ame schaffet...mega speziell aber sau cool. De Luki ond ich send de aber gli hei go pfuuse do mer doch ächli müed gsi send vom reise ond so...Am nechste Morge be Sonneschiin on warmen Wätter ufgwachet, go dusche wot au glichziitig chasch go negerli abseile=)=) ond de semmer chli enn städlti omegloffe, händ Föteli gmacht ond sehr fein gässe...de semmer of d'Idee zcho go shoppe amene Sonntig....tasächli händ es paar läde offe gha. So cool gsi ons so vell neui Sache, ned wie en Guernsey.Jo sesch aso eifach wonderschön gsi met all dene schöne Gebäude, Strössli ond Kafis...Nach es bezeli Gäld usge hemmer is de weder met em maio droffe wo doch fängs am sächsi zmettag ufgwachet esch!=) Send gmüetlech eis go trenke ond händ de Lüüt zuegluegt ond mega lostigi Gspröch gha. Am Obe esch is en Kollegin vo em cho abhole ond de semmer neume rechtig Strand go super fein Portugisisch ässe....hammmmeeeerrr.....ond dete got mer jo ersch öppe am 10ni go foode.Sooo geil mega frösche fesch ond neui Sache..eifach super...i säge euch...ond di Lüüt send sooo nett.So am 00.30 hämmer zahlt ond send ine mega gmüetlichi Bar bes am Morge am vieri go Portwii trenke ond eifach en schöni Ziit metenan erläbe....Aso ich han mi rechtig verliebt i de ort isch eifach hammer...ond dsproch verstoni aso schochli dor mis Italienisch ond dasch huere cool...hihihi han aber grad zersch mol chli schlächtli Wörtli döffe leher...so lostig!=)Jo denne weder chli go Pfuuse ond am Mentig an Strand...leider isches ächli wendig gsi aber esch schön gsi chli es rechtigs beachfeeling  zha.Denne send de Luki ond ich nochli omegfäsed met em Trämmli go s'Fuessballstadion vo porto aluege ond no es anders Shoppingcenter...au super gsi. Am Obe spot semmer weder fein go ässe ond nachdem verosse iner bar eis go zie...wiiter isches de gange zonere mega designerBar womer cooli lüütkenneglert händ ond weder en absolut geile Obe/Nacht verbrocht händ. Nach zwe stond schlof hämmer euses  züg denn weder packt ond send rechtig Guernsey greist....sesch eifach es hammer geils weekend gsi ond ich ben ganz sescher ned sletschte mole dete gsi!=)=)Jo send denn am Föifi Diheime acho hann uspackt ben go poste ond nochli züügs gmacht...Jo ond morn Obe chonnt denn de Kolleg maio womer en Porto bsuecht händ weder nach Guernsey förs Weekend dor em sini Arbet...aso werde mer secher en schöni Woche alli zäme ha!Jo ond jetzt freui mi riisig of mis bett ond de gots morn weder mega sträg los met schaffe....hihihi aso machets alli guet han euch lieb.....sssssccccchhhhmmmmaaaatttzzzz
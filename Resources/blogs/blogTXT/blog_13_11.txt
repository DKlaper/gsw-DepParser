Paradise

So und scho sind wieder es paar Tääg vergange. Ich han ich minere Wuche da scho viel erläbt und scho jedi mängi Lüüt känne glernt. Ich bin am Mittwuch s erste mal am Strand gish, aber es isch leider no es bitz chalt (sehr windig) und d Wälle sin zimli höch (drum hetts au nur Surfer im Wasser). Ja ich glaub jede da hett mindestens eis Surfbrätt di hei. (ich hoffe ich chum au mal no dezue) Es isch no es rächts Stückli zum laufe zum Main Beach, öppe 15 Minute vo de Schuel uus. Und es isch unerwartet hügelig da, aso gahts nöd nur grad uus, drum lahn ich mis Velo ich de Schuel stah, wenn mer an Strand oder so gönd. Gester Abig simmer s erste mal am Abig in Usgang, dass heisst mir sind eifach it vielne Schüäler inere Bar gsässe und hend viel Wii trunke. Ich han nachher no mit em Velo no Hei müsse, was an sich ok isch, wenns nur nöd so dunkel wär...Ja und hüt simmer mal go euses Paradiies erkunde. Mir sind im Noosa Nationalpark gsih... Wunderschön!! Mir sin anere Schlange begägnet...zimli chli. Mir hend denn eh Surferin gfrögt, wo näbet eus gstande isch und sie hett gmeint: It’s a Baby Brown Snake, it can kill you within seconds... Ja denn simmer scho zimli froh gsih, dass si nur churz verbi ghuscht isch. Nachher hämmer aber no Delfin gseh und sind amene fast mänscheleere Strand gsih... döt hämmer au no d bekanntschaft gmacht mit es paar Chräbsli. Nachher simmer denn no go guet z Nachtässe. :)Morn morge heissts früäh uufstah, es gaht nämli id Everglades. Wies gsih isch und was mer so für Tier gseh händ verzell ich eu denn morn oder so.Aso es gaht mer immer no guet und ich finds uuh schön da (ussert’s dusche isch müähsam, entweder z warm oder z chalt...) aber mer sött ja nöd jammere. 

Das isch was ich mit MIR meine :)
(Christina (D),  Ich, Rahel (CH), Stefanie (CH), Sahra (D))









Can you see the dolphin?







Eis vo mine erste Unterwasserfotis :)
(Han es Case für mini Kamera vo de Sandy becho)

Sunrise Beach



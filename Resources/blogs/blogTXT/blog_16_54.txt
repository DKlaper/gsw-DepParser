GANZ GROSSI NEWS :D !!

Mini liebe! :-)
Zersch emal tuets mer meeega leid dass ich so lang nüme gschribe ha, aber i ledschder Ziit isch so vill los gsi... Notegebig, Familiewechsel, Partys :-) Aber alles de Reihe na.

Am Dsischdig hemmer de Computerteschd gha, dUufgab isch gsi e Wiehnachtspostcharte z'entwerfe mit all dene Sache womer glernt hend..
Uf di 1 hanich denn scho müse im YFU-Büro ahtrette wo ich mini Kontaktperson, e Supportperson und s"Oberhaubt" vo YFU troffe ha :-). Jup, und denn hemmer halt über sGaschdfamiliewechsle gsproche und wies söll wiitergah. Für mich und au für sie isches zimli klar gsi dass nume na n Gaschdfamiliewechsel in Frag chund... Si hend mir denn gseid dass sie praktisch kei Gastfamilie frei hend, aso sinds mega froh gsi wonich ihne verzellt ha dass ich theoretisch scho eini gfunde ha...Si hend mir denn au sofort dUnderlage geh zum Usfülle für dFamily, und de Termin für de Huusbsuech.
Nach dem bini schnell zu de Heidi hei gfahre und zeme simmer wieder zrugg id Schuel uf di 4i, womer euisi Bilder für de Mittwuch hend müse ufghenke. Bevor si endlich a dere huere Wand ghebend hend sinds mer zersch hundertmal abegheit, so lääs :-D.

Am Mittwuch hemer im Maale Notegebig gha. Das lauft eso ab: alli us de Klass hend ihri Bilder imne Ruum a de Wand ufghenkt.. Denn lauft es Komitee, bestehend us oisem Lehrere und andere, vo de einte "Usstellig" zur nechste und jedesmal diskussierets und besprecheds dBilder. Mir hend es Notesystem vo 1-10. 1 isch schlecht, 2-4 isch okey, 5-7 isch sehr guet und 8-10 isch brilliant.
Well ich aber ja spöter als di andere mit dere Schuel ahgfange ha hanich zwenig Bilder gha damits würkli öbbis hend chöne bewerte, drum hanich eifach es A becho. Das meint eifach das ich "teilgnoh" han oder so. Sie hend aber au gseit dass sie mis Talent gsehnd us das es bis zum Früehlig sicher na meh usechund :-).
Nach dem hemmer uuh lang müse warte bis mer endlich üsi Bilder hend chöne abhenke, zwüsched dürre hemer sogar chöne go Zmittag esse. Mir hend alli Talon imne Gsamtwert vo 7€ chöne verbutze, also hets es riise Menue inkl. Twix und 3 Coca-Colas geh :-D


Ich liebs eifach das sEsse so sau günschdig isch!
Denn hemmer echli müse warte und denn hemer i Farblehr Notegebig gha, ich han es 6i becho..
Nacher hemer eusi Bilder für sZeichne müse ufhenke und denn hemer au scho heigah chöne.

Am Dunnstig hanichs nid is Zeichne gschafft, es isch uf eimal niemert me Dihei gsi wo mich hetti chöne fahre und min Bus isch auscho weggfahre... Yey.
D'Heidi het mich aber brav informiert über mini Kritik :-D. Ich han es 7ni becho, was nacher aber sogar ines 8i ufegstige isch :-) Jajaj, bini aso schono stolz.

Ich bi denn uf di halbi 3 id Schuel (es isch so abartig chalt gsi a dem Tag!!) zum mini Kompositionsache für de Friitig ufzhenke, und nacher bini mit de Heidi schnell id Stadt und denn uf de Bus hei zum mich go parat mache :-). Uf di 8i bini wieder zu de Heidi gfahre, und uf di 11i simmer in Genie-Klubi ad Weltuntergangs/Ferieahfangs/Wiehnachts-Party. Ganz ehrlich, dParty isch zimli lahm gsi.. Es sind mega vill Lüt scho am 1 heigange, de DJ isch kacke gsi und im Raucherruum isch meh Party abgange als ufem Dancefloor. S'einzige was wücki genial gsi isch, isch dass ich en Ahruef becho han dass dPapier und dHuusbesichtigung tiptop sind, ich chan also definitif bi minre neue Familie ihzieh :-D. Das hend ich und mini Schwöschder denn natürlich ordentlich gfiiret. Um di 4 am Morge ume binich aber zumne Kolleg hei go schlafe, und am 8i het mich dHeidi au scho ahglüte und ufgweckt ich söll ufstah mir münd uf de Bus id Schuel :-P. Aso binich schön brav zu de Bushlatestell dacklet zum si treffe und zeme simmer id Schuel gfahre. Denn hemmer Notegebig gha, ich han eigentlich wieder zwenig Material gha zum wücki öbbis bewerted zha, also hends mer eifach es 6i geh..
Nacher bini mit minre Schwöschder zeme in McDonalds uf de Weltundergang go warte (und eus mit Junkfood vollestopfe).. Uf di 1 simmer zrugg id Schuel gloffe go schlafe, überall im Schuelhuus sind schlafendi Lüüt umeglege, e paar sind sogar direkt vo de Party cho :-). Am 3 hemmer Wiehnachtsfiir gha, dete het dDirektorin eifach e Red ghalte und über verschiedeni Sache gsproche... Nacher hanich mini Bilder packt und min neue Gaschvater het mich und mini Schwöschder abgholt und mer sind i mis alte Dihei gfahre zum mini Sache zpacke. Es isch mega komisch gsi zum packe, underanderem binich gschockt gsi wivill Sache ich schowieder ahgsammlet han :-D. Well niemert Dihei gsi isch hanich minre alte Familie eifach en Abschiedsbrief gschribe und ihne ihri Wienachtsgschenkli anegleit. Ich mues sie aber sowieso in nechster Ziit go bsueche, mini Handyrechnig lauft z.B immer na übe si. Aber ja, es isch es komisches Gfühl gsi zum gah, ich ha ja doch 4 Mönet mit ihne zemegwohnt...
Denn simmer de Fründ vo minre Schwöschder go abhole und mini Gastmueter i de Arbeit go bsueche, die sind alli echt sooo verdammt lieb!! Ich scho jetzt alli i de Familie mega is Herz gschlosse. Ich bin sowas vo am richtige Platz ahcho :-).
Am Abig hets denn e chliini private-party geh i üsem Zimmer und ja, mir hends luschdig gha.. :-D.

Hüt hanich ahgfange mini Sache uspacke und ihruume. Ich teile ja mit minre Schwöschder sZimmer, also hemmer jetzt TONNE vo Sache :-). Meh oder weniger het aber alles platz gha. Aber es isch echt saukuul mit ihre im Zimmer, eifach richtig relaxed.
Joah, jetzt gits denn Sauna und so wiiter. Hach, ich gnüsses sooo feschd dah.

Also zemegfasst: ich bin überglücklich und ich liebe mis Lebe und mini Familie :-D

üses Zimmer :-) chlii aber saukuul!
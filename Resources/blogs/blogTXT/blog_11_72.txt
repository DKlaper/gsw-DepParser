today 1




Huet Morge hani vorem tusche dNotiz vode Quilly xe, saying dassi si soell wecke bevori id Schuel goech. Evt. falli dSchuel us. So hani ad Tuer kloepflet, da springt si uf und an Kompi. Ha gfroegt, wiso dSchuel usfalle choent, da antwortet si, dass en Iisschturm fuerd Nacht vorusxeit worde seg und drum huet Morge vilicht ken Bus fahri. Abr ich han den ebe doch muesse ga,tja=) Sisch teils wuerklich freezy, vor allm de Wind.
Am Mittag bini widr mal bide Brandi im office go ineluege. Si het gfroegt, wis gat, wini mi fuehl und het wele wuesse, obi scho e Chile gfunde han. Ha vrzellt vom So. abr agfueegt, dassi doch no ine anderi well go luege. Da hett si mich iglade ane Frauekonferenz vode WillowCreek. Hani absolut laessig gfunde. Mal luege, wenn si isch, gang evt. 
sZeichne isch voellig langwiilig xi. Mir (bzw.dLehrerin) haend huet all Zeichnige vo allne agluegt und besproche, 3h lang. Hett viiil lieber zeichnet, ah well... ha defuer 2 Doghnuts becho;o)
Am Nami hani Husi gmacht, git doch no einiges ztue und zorganisiere. Soett no es paar Arbeite in Agriff ne und verfasse. Am Abig isch dBrianna -sit langem- mal widr uftaucht mit irm Fruend. Wonr gange isch, hani si gfroegt, ob si au oepis Znacht well, so hani fuer ois kchochet. Si het mir zuegluegt;o) und mir hend Ziit gha um ois -besser- kennezlerne. Si isch e absolut quicklebendigi Persoenlichkeit, seer sympatisch=) Si nimmt mich mal -amene Mittwuch- mit inen Salsaclub!!!Chas chum erwarte, endli mal Glegeheit zum Tanze zha, juhuuui=) Si het mir ussrdem Stadtplaen ge und Zugfahrplaen. Ez weissi den endli mal, wini mi wo(dure) chan bewege*Unabhaengigkeit ruft*;o)
Wuensch oi guete Schlaf und en schoene Morge.
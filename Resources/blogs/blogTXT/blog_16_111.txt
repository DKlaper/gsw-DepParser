15.09

Tervist!

Ich bi hüt morge vo Pancake-Gruch gweckt worde, schöner gahts (fasch) nid :-)
Spöter hanich ebizzeli Chrims-chrams erlediget usw., nüüt weltbewegends...

Uf di 4i simmer z'5te am Marguus sini Schwöschder go bsueche. Si wohnt mit em Auto vilicht 20 Minute weg vo ois. Sie chan flüüsend Hochdütsch rede, und das ersch na ohni Akzent! Usserdem list sie min Blog und verstaht en au na :-D Ich han mit ihre uf jede Fall sehr lang gredet- über dSchuel, dKunst, dSprach und so wiiter. Mir hets sehr vill ghulfe, sie het dSache denn direkt is Estnische chöne übersetze für di anderne, well süsch munich immer alles uf Englisch verzelle (das chan sehr müehsam sii wenn eim dWörter halt nid grad ihfalled, und denn laht mers zum Teil eifach sii...). Mir hend au sehr lang über dKunstschuel gredet, well sie eifach nöd ganz eso isch wie ich sii mer vorgstellt ha. Das liiht da dra dass Lehrerinne zum einte nöd Englisch redet, was heisst ich bechum kei Rückmeldig zu dem was ich mache, und dass ich sGfüühl ha das mer nöd würkli öbbis lernet, sondern mer eher echli (blöd gseit) "Bastel und Mal"-Stunde het womer eifach ebizeli für sich kreativ isch- und das isch definitiv nid das wonich wot! Ich wird jetzt aber nechst Wuche nomal luege, und wenns mer würkli nid gfallt luegemer wiiter- für das hanich ja e persöndlichi Kontaktperson becho!! 

Das heisst aber nid dass es mir schlecht gaht oder so, ich han de Namitag nemlich sehr gnosse :-)
Am Abig isch nüüt grossartigs meh gsi, ich han eigentlich abgmacht aber sie het denn doch nid chöne. Ebizzeli langwiilig, ich weiss- aber ich hoffe uf en spannendere Tag morn! :-D

Passed uf eu uuf und gnüsseds Läbe :-)
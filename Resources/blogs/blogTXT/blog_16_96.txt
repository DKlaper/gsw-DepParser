1.10

Hallöchen :-)

Hüt ihan ich min ledschde MHG Schueltag gha. Aso eigentlich hanich nume dMuffins bracht und bin di erschdi Lektion in Gschicht gsesse, nacher hani schnell mini Büecher i de Schuelbibliothek zruggbracht und denn bini mit de Riina zu de Direktorin und han ihre Blueme und 2 Muffins zum Abschied geh ;-) Ich bi jetzt aso definitif us em MHG ustrette, und ich mus zue geh es isch scho chli schad gsi zum mini Klass zverlah :-/ Aber jänu, für jeden Ahfang bruuchts es Endi... D'Riina het mier nacher denn churz de Weg zeigt wien ich zu de Kunstschuel chume, si liiht relativ zentral und ich hoffe schwer dass ich mich nöd verlauf, aber für das hani ja extra e Tartu-Charte vo de Riina becho :-) 
Ebe het mich denn am viertel vor 10i i de Schuel abgsetzt und ich het eigentlich uf de Typ sölle warte wo am Empfang schafft well die Exkursion ersch am viertel vor 11i losgaht ich aber kein Plan gha han wonich warte mues. Er isch aber bis am halbi nid dete gsi und langsam han ich echt bammel gha dass ich falsch bin oder so... Ich ha denn a de Riina ahglüte well ich natürlich vergesse ha wo und i wellem Stock sBüro vo de Direktorin isch, aber denn ischer au grad scho cho und het mier sZimmer zeigt womer eus versammlet, und denn isch au na grad dRiina dezue gstosse und mir sind zeme schnell a de Direktorin go Hallo sege. Mir sind e relativ chliini Gruppe gsi, well wien ich usegfunde han hend mier e paar i de Klass wo di reguläri Schuel scho abgschlosse hend, und da de Usfluug hüt en Mathe-Physik Ersatz gsi isch, (jawohl, de Lehrer het gfunde dass seg zvill Theorie a eim Tag, da isch en Field-Trip besser :-D) hend die wo nume id Kunstfächer gönd nöd möse mitcho... Aso uf jede Fall simmer alli zeme nach Tartu gloffe und sind denn vo dete us mit em Bus ca. 3/4 Stund nach Illmatsalu ines Naturgebiet gfahre. Ich bi so müed gsi dass ich wie di meischde im Bus ihgschlafe bin :-) Womer dete ahcho sind simmer ca. 2 Stunde im Schnellschritt Rund um das Gebiet gloffe, ich bi leider di meischdi Ziit eleige gloffe und es isch nid ganz eso lässig gsi. Denn hemmer aber endlich ahghalte fürs Zmittagesse (Wurst, Chäs, Brot und Schoggi) und denn hends endlich ahgfange so richtig mit mier zrede und sGanze het ahgfange zum so richtig Spass mache, obwohls abartig chalt gsi isch unds gregnet het :-D

Ussicht vom Turm


De Fluss flüsst vo da bis nach TartuDe Heiweg isch denn au vill schneller gange und ich han mich scho mit es paarne ahgfründed us minre neue Klass. :-)
Usserdem hani usegfunde dass ich morn ersch am halbi 2 Schuel ha, ich han aber scho am Morge am 8i Estnischklass drum gangi nacher eifach chli id dStadt go shoppe :-) Achja, und de Mathe/Physik-Lehrer isch nett und total relaxed, halt eifach echli gfreaked wie alli dah i de Kunstschuel ;-) Sie hend mir aso au nomal verzellt dass mer eifach Tee oder Kafi cha mache i de Schüelerchuchi und sowieso, DIE SCHUEL TÖNT SOO KUUUUL :-D! Am halbi 4i bini denn total verfrore und durchnässt aber super glücklich in Tartu ahcho und dRiina het mi heigfahre. Dihei hanich mini Bei echli hööchglageret und TV glueget, und eifach echli entspannt :-) 

Hihi usserdem het mer dRiina uf Google Maps zeigt dass sie uf Streetview isch mit eim Hündli :-D


 Leider isch au öbbis ganz schlimms passiert: En Verwandte vo de Familie isch mit nonig emal 40 Jahr verstorbe... D'Beerdigung wird sehr wahrschindli am Dunnstig si, aber ich wird nöd mitgah, das hend dRiina und ich am beste gfunde. Aber ja, ich freu mich uf jede Fall uf de morgig Tag und es gaht mer richtig guet! :-) En glückliche Knuddel ah alli 
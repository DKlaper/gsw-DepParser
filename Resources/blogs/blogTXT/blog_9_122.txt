20.10.2007

De Tag het höt am nüni agfange. Eigentli hani mer jo vorgnoh die zwöi Gschäfter no go azfroge. Han den aber dänkt ich gnüsse jetzt eifach das Weekend ond luege am Mentig weder vorwärts. Nachemene chline Läbesmettel iichauf send denn de Pädu ond s'Conni met chli Flugverspötig acho. Mer send denn eigentli grad nach Coven Garden go omeluege. Sesch mega schön dete wells so vell Strossekönstler hät ond en Duurmärt met ganz spezielle sache. Jo mer händ denn dete chli verwiilt ond sind no en leckere Drink metemene chline Häppli go ne. Esch aso super gsi. Nachemene chorze Ufenthalt diheime eschs denn weder los gange rechtig Bayswater. Dasch esch ebe es Öberraschigsässe gsi för de Pädu!Sesch en eifacheri Gschecht vom Sagakan en Brasilianisch. Superlecker aber grausam vell.Es het Zwöi Buffet gha eis met Salot ond eis met warme Biilage. Denn esch emmer eine metemene Spiess voll Fleisch an Tesch cho ond het dir es Stöckli abge. Aso eusi Jungs send rächt of Hüehnerhärzli abgfahre. S'Limit esch denn aso gli erreicht gsi met ässe do mer jo nochli Platz mun lo för sDessert. Mmmmhhh... shet aso ganz feini Mousse geh...de Pädu het denn es Kokos gno ond ich han mi för es maschtigs Schoggimousse entschede. Aso shalbe hani möge ässe, es esch aber mega fein gsi, mer chasechs vorstelle wie Nutella.....mmmh....Jo sned möge ufässe het mi den spöter doch no en Rondi kostet.=) Spöter semmer denn no ine Bar ond denn aber gli weder Heizrogg well d'Müedigkeit doch plötzli vöre cho esch. D'Amsle het is denn zom pfuuse no es feins Verrisserli gä ond denn händ gläub alli guet gschlofe.......
Oktober

D Ziit verfluegt ond es esch scho fasch en Monet haer set ich mech s letst Mol do gmaeldet han, ond dorom han ich jetzt en huufe zom nochehole.

S varsity team het sech entschede, dass mer amene Weekend amene Baseball Turnier en Des Moines goend go helfe. D Speler ond Spelerinne hend all ergend es handicap gha. Es het Chend gha wo me zemli vell het mueesse helfe ond anderi wo mer hend mueesse luege, dass sie eim ned devo sprenge. Gange semmer met emene Partybuessli wo einere vom Volleyball ghoert. Mer hends zemli lostig gha. Nachem helfe semmer en Olive garden go aesse. Det gehts s beste Chicken Alfredo. Das send Spaghetti met Chicken ond enere wisse Sauce wo Chaes denne het. Jo der laesed rechtig CHAES :) hihi
Am Obe wo ich heicho ben hend de Jesse ond ich met emene Baseball Schlaeger Oepfel verschlage. Das esch zemli lostig xsi, well ehr het praktisch nie preicht :P

E de nexte Woche hemmer met ganze varsity team es team meeting be mer dihei gmacht. Mer hend s Telifon speli gspelt, wo me enand muess es Ohr choeschele ond witersege bes zo de letste Person. Entweder d Emma oder ich haends jedes mol verbockt :) hihi uuuuups :P


Ich, Emma, Olivia, Bailey, Ally, Haillie, Susie
Seniors

Am Weekend vor Halloween send d Morgan, Taylor, Brianna ond ich uf Omaha gfahre. Mer send ed scary acres. I  glaub i be nonie so verschrocke. Ich han rechtige Verfolgigswahn gha. Mer send enere Reihe gloffe ond ich ben z henderst xsi. Mer hend dor schmali Wegli mueesse wo nor 1 Person platzt het. En Mah met ere Motorsagi het eus foer oebbe 2 Minute ond gfuehlti 2 Stond verfolgt. Er esch so noech xsi, dass wenn ich waer blieb stoh er grad met em naechste Schrett e mich inegloffe waer. hihi i ha di ganz Ziit gschroue ond han nor no welle devo sprenge.

Ich, Morgan, Taylor, Brianna

Di nexte paar Taeg send zom Gloeck de weder chli ruhiger xsi. D Mary, Patty ond ich send go shoppe. Onder anderem semmer en Walmart. Das esch min absolute Lieblingslade. Oeber Aesse, Chleider, Dvd's Velos, Goldfesch alles cha me chaufe.





Ond scho gli esches zo eusem allerletste Volleyball homegame cho. Das esch di erst Rondi xsi wo mer hend muesse goenne, dass e di naechst Rondi chonsch zom bem state go spele. Mer hend s Gegnerteam scho kennt vo de Conference Spel ond dorom hemmer us eusne alte Fehler choenne lehre, dass mer en wiitere Sieg hend choenne heibrenge. Es esch es suuper Gfuehl xsi s letste Homegame met emene Sieg z bestaetige.


Ich, Monica(min Ispelpartner foer di ganz Saison :)), Courtney

Mary, Jake, ich

Taylor Nielsen :)

Patty, grandma Kathlin, Bryan

sister love ;)
Set ich do ben han ich mini alti Liebi weder gfonde. Ich luege zemli oft Full House Zobe. Ich han die Serie soooooooo vermesst. Ond ganz ehrlech es macht vell meh spass das uf Englisch z luege, als die Duetsch oebersetzig.



Was natuerli ned doeff fehle esch amene Samstig Morge esch es typisches Amrikanisches Zmorge: Toast, es Ei, Woerstli ond en pop tart.



Sobald s Waetter guet esch, ned z chalt ond d Sonne schient, goend d Mary ond ich veruse, zom met de 4wheeler go omefahre.  Mer hend en route, wo om s ganze Huus fuehrt.





Ufem Weg zomene wiitere football game wo d Wheelers gonne hend, hemmer en super Hemmel gha:



Was ich em Oktober au no han mueesse mache send senior pictures. Normalerwis goend d Chend do zomene Fotograf. Ich han mini Fotis aber met de Patty ond de Mary gmacht. Ich han glaub nonie so vell Fotis a mim ganze Laebe vo mer gmacht we a dem Tag. :P

Was natuerli en Amerika ned vergesse doeffe goht esch: an molt. Das esch icecream met Peanut butter oder was eim gloschtet, es bezli Melch zom alles mesche ond denne das trenke met emene Roehrli. yummmmmmmmmmmmiiii





D Puppies werde emmer we groesser. Mer hend nor no 6. Eis puppy het en Kollegin vom Volley gno ond 3 send verschwonde. Mer hend sie niene gfonde ond mer woesse au ned eb sie oeberhaupt no laebe.



Die Info esch do, dass ich ned allne einzeln muess schriebe, was jetzt gnau passiert esch :)
Letst Woche em Training vor de 2. Rondi foer s state, hemmer es neus Block System mueesse lehre. Ond we ichs natuerli em Greff ha met blocke(so zemli gar ned) ben ich waehrend de Verschiebig gompet ond han dor das mis Fuessglaaenk kabott gmacht. Ich ben bem Doktor xsi, sogar emene amerikanische Spetal (d Atmosphere esch no cool xsi ond au das esch es Erlebnis e mim Ustusch, wo ich niemeh werd vergaesse). Sie hend aber ned choenne usefende, wases gnau esch wells vell z fescht gschwolle xsi esch. Das esch de Grond werom ich a Chroecke gloffe ben. Aber d Amerikaner send so helfsbereit. Jedesmol bem Staege laufe, benere Toere oder bem Zmettag hole, ben ich gfrogt worde eb ich helf chan bruche. Das esch genial xsi ond ich ben meega dankbar foer die suuper Onterstoetzig. Dor die Verletzig han i de ned choenne de next ond leider letst Match foer euses Team spele. Es het mich zemli ........., dass ich han mueesse ufem Bank setze ond zueluege, we s Team omene leider ned gloeckte Sieg kaempft.




ready for the doctor

Met Erbsli cha me au en Fuess chueele :)


D Volleyball Saison esch jetzt leider verbi. Ich hans meega gnosse ond es esch en suuuper Erfahrig xsi. Es macht mi scho chli trurig, z woesse, dass ich niemeh e mim Laebe werd en Volleyballmatch met ehne bestriete. Aber anderersiits ben ich jetzt gspannt foer s Basketball.

Lueg Maetthu das han ich aextra foer dech tronke. Es esch keis Bier aber s Doesli han i geil gfonde :)


A Halloween hend d Mary, de Jesse ond ich chlini Chend verschreckt wo be de Grossmuetter vo dene 2 verbi cho send. :D Mer send de aber doch so naett xsi ond hend ehne Suesses geh.

So das waere wedermol mini Infos :)
Machets guet ond gnuesset de Fasnachtsafang <3


19.10.2007

Höt beni am 11i pönktlech em Salon gastande.I hani jo scho gwösst woni mis Züg muen häre due. Denn beni weder mol chli omegstande ond han d'Styliste beobachtet wie die düend schaffe. Aso Föne chönes grausam guet das muesi denne lo. Aber alles was met schniide ztue het het mer mängisch fasch chli weh to....tja...Nachemene ziitli hani denn de Chef welle drufaspräche wägem mim Job, wies lauf,wasi verdiene o.s.w. Doch chum hani es Wort gseit escher scho weder os de Gschäfttöre verschwonde...hmm aso das chönt e betz schwerig wärde. Jo de hani wiiter gmacht ond be rechtig abgschobe worde of Bimbojobs. So am vieri hani mech denn mol abgmeltet ond gseit i gange min Lunch go ne... Am liebste hätti mis Züg packt ond wär gad ganz verschwonde. Doch ich han jo Astand he.=) Nach dere Stond Pause beni weder zrogg ond em mim Gsecht het sech min Aschess förmlech lo abläse lo. Nach es paar min. packt mi de Chef ond ziet mi enes Chämerli. Denn seit doch de zo mer; also de Job hätti doch ich müessi am Sonntig obe vier Stond lang lehre Hoorschniide ond denn chöni langsam mech vomen Afänger ufearbeite bes ich denn en rechtige Stylist ben. Ben aso gad chli baff gsi ond mini englische Wortschatz het sech ofs minimum beschränkt; aso ich han quasi nömme gwösst was säge, wölli gad zemmli verletzt worde ben.Denn ich han ned en vierjöhrigi Topusbeldig gmacht zom dete weder be null azfo.Ond zodemm isch mis wösse ober Schnett wiiter as be dem Chef. Guet er het sech denn weder schleunigst defo gmacht ond ich han ned chönne säge wasi do dröber dänke.Zom Glöck isch denn gli mol achti gsi ond ich han mi ofe Heiweg gmacht. Denn hani mer so öberleit wani jetzt söll mache. Well i fendes ok wenni vellecht en Woche ned vell döf mache ade Chonde,aber mini Modells ha woni chan zeige wasi droffe han...aber ned so dasi nomol Afängerkürs muen mache, das wot ich ned.Jo ich han mi denn nomol Telefonisch gmäldet ond gseit dasi öberhaupt ned glöcklech seig met dem Agebot ond dasi nöme zrogg chome, well es guets Gschäft esches jo ned wörkli. Ich wär jo e nor so lang döte blobe besi öpis rächts gfonde han.Jo aso beni scho weder en Erfahrig richer worde. Doch mer gots vell besser wölli weis dasi nöme zrog muess!Jetzt gnüssi s'Weekend met em Bsuech vo de Schwiiz ond am Mentig gangi weder of Jobsuechi.Han nämmli no zwöi ganz tolli Gschäft gfonde........
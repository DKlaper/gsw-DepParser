20.09.2010

hallo minie liebe es esch scho weder es wiili haer sedimol gschrebe han. also ich han jetzt scho zwe woche spnish lektione dore ond es esch mega ...es macht en riise ondersched scho nor die chorz ziit wemmer chan met de luet rede ond alles bechont was mer wot. Also foer die erscht woche haemmer foer en mega guet priis emen hotel gwonnt...wonderschoen gsi es eignigs zemmer met wc ond duschi drenne...=) mer send de ame nach de schuel fliessig go leher ond am obe haemmer schoeni dvd ond tee oebe ide buddabar met kollege verbrocht. au semmer einisch amene nomittag nach san juan go all die artiste vo belder ond chleider go aluege...was sehr intressant gsi esch. leider esches denne aber am erste weekend so wiit gsi zom es paar luet tschuess saege womer doch es paar woche greisst send...dasch de chlii truurig gsi wie emmer. mer haend de aber es wonderschoens weeken verbrocht ond send met de kayaks as andere endi vom see gruederet go san marcus aluege...sooo haerzig aber vell vell zruhig foer mech...=) haend dete esch schoens teeli dronke ond met ere kollegin abgmacht...jo nach es paar stond semmer de weder zrog gruedeert ond das esch jo arbet gsi do de wend leider voll idi falsch rechtig blose het. eus hets de emmer omdreit ond mer send fasch ned vom flaeck cho...aber natuerli esch au das sehr lostig gsi...ond was mer alles foer dreck gseh haend i dem see...gruusig....naja es esch defoer mega warm zom bade...=) mer haend de eusi letsch nacht im hotel gnosse ond am nechte tag semmer ne familie vo guatemala zoge...wow...es mega schoens zemmer ond em oberste stock vom huus. die ussecht ich saege euch wow oebere ganz see ond vulcanos ine eifach en traum...aso choent euch vorstelle am morge zaehbotze ond die ussecht gnuesse eifach heaven. lostig esch au das badzemmer eifach es tach omranded vo tuecher als sehschotz ond sbroenneli esch seperat iplantz met blueme ond dschnaegge teile met eim swasser...lostig ond mer gwoennt sesch dra. jo dfamile esch mega nett gsi dmuetter esch 22 het drue chend ond seltischte esch 8 asochoend euch jo usrechne...=) de vater esch glaub 40 oder sooo aber mega nett. jo leder benich halt ned so guet met chend ond foer mech esches eher en qual gsi met dene zwohne...ahh de waents emmer spele laenge alles a ond rume dirs zemmer om  aesse gruusig ond laenge di de no met dene draek fenger....=) jo aso ned es eifach foer mech...aber es erlaebnis...ond die aeltisch tochter het mis seifebloeterli klauet woni foer mech kauft han...het mi grad no me verockt gmacht...=) naja maegisch haemmers jo au schoen gha. sesse esch leider au ned eso de hammer gsi emmer soppe met moeglechscht vell pasta ond haerdoepfel drenne ond de esst mers no met brot...asoschwerer got noeme ond de emmer die bohne ond eier met tortillas...aso ich han ame eifach moeglech schnell gaese das es verbii esch ond os astand das de taeller leer esch...han aber mech maengisch muesse go oebergeh dos min koerper eifach ned het choenne bhalte...=) naja denne haemmer aber doeffe traditionelli chleider alege ond so id schuel...wow alli luet haend en schiis freud gha eus eso zgseh....ond mer hets au no gfalle chli andersch usgseh....am mettwoch morge semmer de am 5 am morge uf ond haend en trekk gmacht zom nase spetz vom indianer...es het drom do en baerg wo woerkli usgseht wie en indianer chopf....=) also a dem tag esch au grad de unabhaenigkeitstag gfiiret worde ond alles esch aechli andersch gsi...agfange hets met em bus wo ned cho esch..=) nachere stond haemmer de daenkt aso naemmer es tuktuk an ei ort ond wiiter met emene andere bus.das het de tiptop klappet. womer im 2. bus ghocket send de gude ond ich am ende vom bus ade toere aglehnet ond mer send dhoeger doeruf wie nach arosa....ploetzli gehts en knall ond die toere got uf...zom gloeck haemmer eus beidi noneume andersch ghebt sosch waeremer jetzt glaeb emmer no de hoger am aberolle...hui jo sesch de weder zue gsi de fahrer het bschlosse ond mer send guet em dorf acho...=) vo dete us semmer de baerg doruf klaettered dor wald ond groell....so schoen..nach 40 min semmer ofem spetzt acho ond wow die ussecht onglaublech alli 5 vulcanos het mer choenne gseh eine het sogar no rauch usebloset ond eifach mega mega schoen....alli doerfli vo wiitem...aso es mega erlebnis....mer haend das gnosse foer en halb stond ondde haemmer dete en andere guide troffe met eiene reisende...mer haend e daenkt aso goemmer doch alli zaeme weder zrogg...die idee esch aber gsi en andere waeg dor all die cafi plantaschene...hui ich saege euch aso die schlaechtischt idee wo je haet choenne stand cho. agfange het metemene mais feld...mer send dete dore ond haend kei usgang me gfonde....aso semmer dete omegloffe ond gloffe bes de einti gude gseit het a log do got abe. also jetzt muend er euch vorstelle en riise baerg ofem spetz esches maisfeld ond nach dem mais feld gots nomeno steil foer 100ti vo mete dorab....jo mer send denne dete dore shet aso kei waeg ond nuet gha...mer send dor de uurwald langsam ond gschleferig foer 2 stond abeglofe oder bessergseit aber klaetteert ond soo maegisch usgroetscht aso huere gfoerhlech swaegli esch vellecht 20cm gsi ond naebe dra eifach ed wiiti abe...aso alli haend mega angst gha nor gudes send voll locker dete dorab met eus.nach dene 2 stond semmer schoen wiiter onde gsi ond de hani gseit ohhwe schoen jetzt choemmer is nor no oeppis braeche wemmer omgheie aber staerbe esches zwenig hoech...hhihhi=) nei sesch aso workli gfoehrlich gsi aber mer haend alli tiptop gschafft ond send hel acho em doerfli san chuan...dete haemmer es tuktuk gno zrog es huus. jo ond ich send de go pfuuse do mer so erschoepft gsi send vo dem shock....es het de zmettag geh ondmer haende eus neue chleider weder agleit ondsend met de ganze familie foer 4 stond a das fest go die musig lose met de chend spele...sesch eigantli mega schoen gsi ond dmuetter het eus mega schoen dhoorzoepflet ond en grossi blume drii gsteckt...aso mega schoen...aber nach dem beni soo dore gsi ond nor no go schlofe...=)schule esch de weder agseit gsi am nechtste tag ond super vell glernt ond au mini leherei esch eso haerzig si het mer en salsa cd gschaenkt do si weiss das ich so gaern tanze...mega suess....am letschte tag semmer de nach de schuel met de lehrer en schoggi fabrik go aluege...aso en fabrik esch en zgrosse nacme...sesch me en schoggichochi...=) han ganz vell kauft ond nehmes de hei ond mer choenne alli giirig met em maesser on braettli alli gschmaecker probiere...=) am samstig semmer met de familie ane wasserfall ond esch mega schoen gsi au wie dei so verbonde send met de natur hets mega speziell gmacht...sie het sogar en snack metbrocht womer haend doeffe am wasserfall aesse...oeberaschenderwiil esches ei met bohne ond tortillas gsi...waeh...han ganz wenig gaesse....=) aber sesch soo schoen gsi eifach so schoen en morge ide natur verbrenge....am sonntig semmer de weder met de familie neume iiglade gsi wo es chend gebore esch...wenn das chend en woche alt esch duet dfamilie foer alli froende choche ond soo werd das chend gfiiret. jo swaer de wedermol en soppe gsi met ere schuesohle drenne wo haet es poulet selle darstelle....jo ich han de nor sgmues gaesse ond sesch schoen gsi...jo ond ich haend de das doeffe verlohh nachemen wiili ond mer send ines nternet cafi ond neume eis go zie ond haen non stop yatzzi gspelt...am spoetere obe semmer de gschnae zrogg haend de familie es abscheds gschaenkli geh...foeteli vo eus met de familie ond chli chroemli...mer send e weder is doerfli abe oeppis go aesse...so schoen gsi weder mol chli oeppis rechtigs aesse imene restaurante...doch leider het min koerper au das ned moege verliede...naja...wos de donkel gsi esch semmer id budda bar haend euse teeli bstellt ond dvd gluegt met all dene luet wo dete gsi send...ahhh mega schoen...nach dem haemmer eusi letsch nacht gnosse imene einzel zemmer ond hoet uf packt ond is neue hostel izoge...ich fange dete afo schaffe enere stond so dasi chan gratis oebernachte....hui ond die haend en chochi...so geil ben de grad a maert go gmuess ond so chaufe ond han min erst salot gnosse...ohhh wie schoen...also sesch wonderbar djo schaffet au imene restaurante ond schloft aber em gliche hostel wien ich....wonderbar...sooo jetzt waemmer luege was alles so passiert idene 1.5 woche woni no en san peedro ben...bes gliii weder...adios
Ladys-Night





Am Fritig bini ad Ladys-night iglade worde vode Rachel, woni am Zistig ide Bibelgruppe kenneglernt han. Ha chli gwuesst was mich wuerd erwarte; Esse, Schminke und DVD-luege, jedoch hani noed denkt, dasses so amuesant wuerdi werde. Mir sind also zemecho, hend gesse und den isch dJohanna cho, e Kosmetikerin. Si het ois alne es Spiegeli parat gleit. Si het den vo ois allne de Taint betrachtet und ois druf abe individuell oisi Gsichtsfabe uf e chlini Farbpalete ge. Den het si ois instruiert, wie mer sich (wo;o) richtig schminkt. sHet den au es paar chlini "Unfaell" ge, so hett dRachel zB viiil zvil Rouge ufs Mal ufd Bagge gschmiert, woruf si winen Clown usxe hett. Odr dLindsay het
 sich emal mitm Wimperetusch-Buersteli fascht sAug usgstoche-woruf sowohl ire als au ois anderne allne sAugewasser cho isch...:o) Jaaa, has wuerkli u luschtig gha und absolut gnosse mit dene crazy people. Statt DVD gluegt, hani nachher abr no mit es paarne Fraue gret und si kenneglernt, dena hett mi dRachel heibracht, wills e gad uf irm Weg glege isch.





Am Sunntig bini au mit ire i iri Chile mitgange. Isch e mega bewegti Church, voll vo junge Luet. dWorship het mr u gfalle, dPredigt isch u wahr xi. Trotzdem gangi bi Glegeheit au mal no go anderi aluege. We'll see.
Also, bis gli!!! =)Das isch uebrigens dRachel-->



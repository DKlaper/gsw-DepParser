12.10.2007

Höt esch de Tobi elei go Zmorge sposte ond het eus schön alles uftesched, wo mer denn zor Duschi use cho send...herrlech..( sesch ebe em sini Bestrofig gsi, do er jo Gester sis Herni chli vergässe het=)=)=)). Nochär hämmer d'Jagge mondiert ond send rechtig U-Bahn. öppe 40min. send vergange ond mehr send Greenwich acho. De semmer chli omegloffe bes mer das gfonde händ, womer händ welle go besechtige. Zwar  "THE ROYAL OBSERVATORY". Döte isch de Null- Ponkt vom Meridian. Aso semmer quasi er Metti vo de Wält gstande.  Die händ döte es schöns Museum iigrechtet met schöne, alte Uhre ond wie die erste enstande send. Au en grossi Weltchogele esch vorhande gsi, wo alli Ziite droffe gsi send. Esch mega guet gmacht gsi ond eifach mol chli öppis anders. Ziit esch weder mol rächt schnell ome ond es esch ofen Heiweg gange. Do am 14.20 Uhr euse heissersenti Felm im Kino gloffe esch womer reserviert gha händ.=) Esch aso ganz en härzige, lostige ond mega guete Felm met dere coole Ratte. Ich duene aso gärn wiiter empfehle.=) Jo ond jetzt semmer weder Dehei. D'Jungs gönd nochär enes Musical...i chan mers leider nömme leiste nach dere Woche...=) dorom gangi eis go zie...Jo ond Morn got de Tobi scho Hei....ond mini zwe Laydis träffe ii...ond denn gots los met em salon international Kongress...mmmmh freue mi riiisieg...
baking party and other fun stuff in christmastime

Es esch dezember! Die fredlechschti kuscheligschti zit, leider aber au bekannt als die schlemmschti Zit för en Ustuschschüeler zom wit wäg vo de familie z sii

Leider esch s Wochenänd schoweder verbi, god doch eifach emmer vell z schnell! Vo mer us chönnt s Wochenänd füf täg lang si ond d Woche zwöi, das wär also völlig in Ornig för mech!


Am Fritig wo ech ond d Kajsa vom fittness heicho send esch d Teresa bi eus deheime gsi, d Ustuschschüelerin vo Österrich. Mer hend alli zäme e chlini Girls-öbernachtigsparty gha met felme, cookies, glacé ond negu amoole =) Am samschtigmorge hemmer früeh mösse ufstoh wöu de Yvonne eri Cookieparty gsi esch, mer send am achti am morge losgfahre ond hend no d Sofie ufglade ufem wäg. Mer hend mega vöu feini Guetzli bachet,amerikanischi, österichischi, schwedischi, italiänischi ond schwizerischi :) esch werkli mega coolo gsi ond de perfekti ischtig i d wiehnachtszit :) allerdengs semmer öberzockeret gsi nach demm velle teig ond cookies womer gässe hend hihi...


Am obig, nochmene chline namittagsschlof semmer an en event do ide stadt gange, wo jede ome see omelauft ond die belüchtete hüser aluegt ond applecider drenkt =) ech wörd mou behaupte das esch so en art of punch! D Wiehnachtsdekoration do i Amerika esch onglaublech! Noch Thanksgiving fod jede ah tuusigi vo Wiehnachtsdekoratione uf z'stelle, die einte nome im Huus enne, anderi au ossedra, ond wenn denn rechtig vöu!


De Samschtig esch au e langi Nacht worde, well d Teresa nomou bi eus gschlofe hed.Ond am Sonntig hemmer wedermou döffe früeh ufstoh zom id chele goh ond noch de Chele semmer wie emmer go Ichaufe ond Zmettag ässe :) Mer hend zmettag gha im Madonna IN, es meega cools Restaurant/Hotel met alles in Pink - perfekt för e Frouegroppe zom Zmettag ässe noch dem verplante Wochenänd =D





mini mäiländerli




cookies :) vo mer send d spetzbuebe ohni gsecht!




me sofie and miranda




sofie, teresa, me and jessie




decorated house =D

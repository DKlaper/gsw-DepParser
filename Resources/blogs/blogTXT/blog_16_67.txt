Wuchenänd

Heyhey :-)

Ich hoffe zerschd emal eu gahds genau so guet wie mier! 
Mis Wuchenend isch super guet gsi. Am Friitig bini nach de Schuel heigfahre worde und det hani mich parat gmacht zum mit de Heidi und ihrem Fründ uf dPiste zgah. Mer sind am Abig abe nach Tartu gfahre und am Schluss simmer mit e paar anderne vo üsre Schuel inen Pub gange. En super Abig, und ich ha scho wieder Tonne vo neue Lüüt kenneglernt!

Am Samstig Morge bini denn uf de Namitag heigange well mini grossi Gastschwöschder vo Tallinn uf Bsuech cho isch. Am Abig hani denn eigentlich nüt me Grosses gmacht, defür am Sunntig :-)
Ich bin mit de Marjoljin is Lõunakeskus go Schlittschue fahre, Kafi trinke, Pizza esse und go shoppe. En echt geniale und super gmüetliche Namitag gsi, und zwüsched durre duets mega guet sich mit ihre z'underhalte, well sie als Ustuschschüelerin halt genau sgliiche duremacht wie ich :-).







Ich wünsch eu en wunderschöne Mäntig mini Liebe!
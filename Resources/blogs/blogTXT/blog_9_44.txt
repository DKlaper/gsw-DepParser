16.02.2010

Ohhh han no en 2. Blog hoet...hihihi mer haend aso nachem ufsto ond zmoergele eus alli 6 zaeme do ond de Tag besproche. Alles het sech druuf geiniget zom en Roller miete...also haemmer das au gmacht. mer brucht nor de pass ond mer doef fahre...ned emol en versecherig oder ergend oeppis..sesch also no raecht speziell. Shet denn aber chlii duured bes mer alli 6 en Roller gha haend ond so nach 1.5 Stond semmer alli fliissig ond eher vorsechtig am omefletze gsi. leider esches denn so wiit cho das mer Shane omn Travor verlore haend ond mer bes jetzt no kei ahnig haend wo die send. Naja mer send denne ane wonderschoene strand...also das esch woerkli wie osem belderbuch gsi...wiise strand tuerkis meer ond eifach mega. Mer haend is de dete chli ed dsonne gleit ond chli badet...wow..aber shet so ganz chlini ekligi qualle gha wo eim emmer es bezeli pigst haend...aber sesch woerkli so en mega perfekte momaent gsi. Denn hani probiert im Shane azluete ond erklaere wo mer send aber das esch gar ned so eifach wemmer jo gar ned weiss womer esch ond kei ahnig for omgaebig het...Jo dorom beni jetzt chli beunrugt wo die send. bem iidaemmere semmer de nochli omegfreset oh sesch so super met emene roller mer esch eso frei ond cha easy oeberall haerefahre...aber mer muess mega ufpasse we die do fahre...well regle kennt do niemerd...hiihihi=) En wonderschoene usechtsponkt haemmer enteckt wommer de Sonneondergang gluegt haend ohhh wie em traum sooo schoen...nachdem esches weder wiiter gange ond ploetzli eifach so naebe de stross send so 6 Elifante...haend natuerli sofort aghalte ond gfoetelet ond probiert chi id noechli go zo dene wonderschoene Tier...das het dene aber ned so passt ond si haend met em Roessel omsech gschlage..hihihi aber das oeppis so schoen wemmer Elefante eifach so Live gseht...gli esches denn donkel worde ond mer haend is weder zrogg is Hostel begae...esch aso gar ned so eifach gsi do mer jo ned raecht gwoesst haend wo mer send...shet denne aber tiptop klappet ond mer send heil acheo. Chorz drofabe send mer de go znachtaesse...hmm mer haend alli oeppis bstellt wo mer nonie probiert haend...mega lecker aber andersch scharf..ohh sesch eifach so en super Tag gsi ond mer send en supper groppe leute...nachemene chliine spaziergang dor maert semmer jetz weder em Hostel ond haenges nochli. Morn waerde mer de frueh ufsto ond de ganz Morge go die Insle abfahre do mer bes am 13.00Uhr de Roller haend...ohhh freue mi riisig sesch so mega geil..=)also bes morn de weder...riise schmatz
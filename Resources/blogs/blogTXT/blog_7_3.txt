Santa Cruz

Halllöchen :) 
Ich han s'Gfühl ich wird langsam wieder chli fliessiger mitm Blog schribe. Jetzt hani ja endlich au mal richtig Ziit, schliesslich hemmer ja zwei Wuche Ferie!
Mini Ferie sind bis ez fantastisch gsi. Am Samstig grad wos agfange hend, sind mini Gaschtschwöster Andy und ich zu de Kollegin (Tana) gange und hend de Tag chli bi ihre dihei verbracht und mer sind no nach El Portal gfahre. Das isch sones winzigs Dörfli churz bevor mer nach Yosemite gaht und det hetts en unglaublich schöne und riesige Wasserfall. Mer chan so näch ane gah und im Summer chammer sogar hine dure laufe! Denn am Znacht am 10ni hemmer s'Gfühl gha mer chönted ja nochli ih de Tana ihrem Pool go schwümme, wells au am Abig no so um die 20 Grad gsii isch. Aber mer hend denn schnell gmerkt das s'Wasser nid ganz am Wetter entspricht, es isch iiszapfechalt gsi!!
Denn am Sunntig Morge simmer am halbi 6i ufgstande und Tana, ihri Mom, d'Andy und ich hend ois uf de Weg ad Küste in Santa Cruz gmacht. Es isch öbe e 3 stündigi Fahrt aber es isch eich zimmlich schnell verbii gange. Vorallem fürd Amis isch ja das nid würklich wiit und ich han mich au langsam dra gwöhnt. So um di 10ni simmer denn acho und ois hett öbis erwarted woni nie denkt hetti! Mir hend ime  3 stöckige Strandhuus miteme eigene Tor gwohnt. Jedä hett sis eigene Zimmer gha und stelled oi mal vor was für en schöne Usblick mir gha hend! Direkt am Meer ohni irgendwelche Hüüser im Weg!Es isch es Traumhuus gsi! Und ich han au gmeint ich seg ime Traum woni am nächste Morge verwached bin, usem Fenster luege und Delphine gseh mit de Wellä am schwümme!! Echt unbeschriblich.
Am Sunntig nachdem mer acho simmer eifacht mal chli dur Santa Cruz gfahre und sind natürli au an Strand gange und so. ur leider isches echli z'chalt gsii zum schwümme. Mer hend zwars Bikini agleit und sind a so halbe inegange aber schwümme hett mer nid würklich chöne. Mer sind au no zum Boardwalk gange. Es isch so wie e Chilbi mit Achterbahne und so. Aber s'coole isch. Es isch direkt am Meer und uf de Bahne hett mer en geniale Usblick uf de Strand und s'Meer :) Suscht simmer no vill go shoppe und s'wichtigste hani no fascht vergesse. Mer sind nach Santa Cruz gange well Tana hett so en Test fürs College müesse go mache, well sie im Summer für 2 Jahr döte id Schuel gaht. Stelled oi das mal vor, es Läbe in Santa Cruz und fascht s'ganze Jahr dure Sunshine! Bin aso scho grad echli nidisch uf sie.. :)



Boardwalk in Santa Cruz

so zimmlich oise eigeni Strand gsii

Am Srand

Andy, Tana und ichBis baaaaald!!! :)
New darlin'

Sodeli. Han scho ersti Reklamatione becho, dass ich min Blog scho lang nüm updatet han. defür han ich eh super Gschiicht für eu parat...
Ich han mich es bitz mobilisiert. Ich han mir en secondhand elektro Roller kauft. Bin vorher mal bi dem Scooter Gscäft, wo bi eus ih de nöchi ich verbi gange und han mich mal es bitz informiere lah, was er so im Agebot hett. Natürlich han ich zerst mis Mami& min Papi müsse vo dere Idee überzüge (Danke nomal viel mal!!). Denn bin ih nomal verbi gange& han gseiht, dass ich mich für de elektro Roller etschiede han & han en Termin abgmacht zum Probe fahre und denn schlussentlich en au chaufe. Zum Glück han ich 2 Kreditcharte da, will eh ID langet nöd zum mich identifiziere, es bruucht 2 Kreditcharte. :) Anyway. Ich bin denn gester zu mim Testfahre gange & de Verchäufer hett grad gmeint ich seg ja es Naturtalänt. Ich bin denn no 2,3 Rundene gfahre, bevor ich mich denn in Verchehr gwagt han und hei düsed bin. 
Miin wiise Pfiil
Es isch alles zimmli guet gange und er fahrt mega ruhig. Am Abig isch den eh Halloween-Party ahgseiht gsih. Natürlich han ich mini neu gwunneni unabhängikeit welle nütze & bin mit mim Scooter loos tuckeret. Es isch alles guet gange und ich bin heil ahcho. Ich han denn mini Schue gwächslet und min Helm im Sitz verstaut, was chli es gmurks gsih isch, will ich mini Helmbox nöd uufbracht han... Das gemurkse hett denn nachher no folge gah, aber zu dem spöter.Mir sind all schön zämme gsässe hend eusi Kostüm bewunderet, gschwätzt und öppis trunke (ich natürlich öppis ohni Alkohol). Es isch mega en gmüätliche abig gsih.

Spider Woman! (Dank minere Hostfamily han ih no es paar cooli Accessories gha!)

Le Panda (Lisa), Skull face (Carina)

Ahh!! Mumie...Ich han denn öppe am halbi 12i wieder hei welle und de Lars& d Ursulina hend mich zu mim Roller begleitet, wo ich mich parat gmacht han zum wieder hei fahre. Aber wo ich de Schlüssel treit han isch de Zeiger vom Akku dune bliibe... KEI AKKU!!! (ich han mer dass so erklärt, dass de Roller scho es ziitli umegstande isch und sich drum de Akku entläärt hett und ich han en di hei nöd ufglade...) Aso was jetzt?D Ursulina hett mer ihres Velo ahbotte, aber si hett denn au öppe eh Stund müsse hei laufe... Ich han denn mit de Hilf vom Lars min Scooter wohl de steilsti Hügel in ganz Noosa uegstosse zu sinere Hostfamily, wo ich en denn über Nacht stah glah han. D Ursulina hett ihres Velo au döt glah und mit mir es Taxi hei gno...(ich han mir ja eigentlich de Scooter kauft zum NÖD müsse es Taxi zahle)Hüt morge bin ih denn mit em Akkuladekabel zum Lars und han döt fründlicherwiis min chline Flitzer döfe uuflade. Wo ich denn de Sitz uufgmacht han, zum d Batterie abstelle (hett mer de vom Scooter Shop empfole), han ich gmerkt, dass si scho abgstellt gsih isch......was heisst, dass ich am Abig bim inemurkse vom Helm ah de Schalter muss cho si und drum min wiise Pfiil sich nöd hett welle bewege... Ich han en denn doch no es bitz glade& bin hüt Namittag wieder guet hei gfahre. :) Ende gut alles gut!



So hetts usgseh, aber de Schalter hett sölle kippt si.

Das isch dass gsih wo er gseiht hett, wenn ih en han welle ahlah... NOPE!

Min absolut coole Helm!



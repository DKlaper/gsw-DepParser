Another week is over.....

Södeli, schowidär isch e wuche dure und ich han soooo vil zum verzelle. Also:

Fangemer mal widär mitem Usgang am Fritig Abig a. Widärmal simer an PB gange mit es paarne vo de Schuel . Gross öpis dezue schriebe mussi nöd, Bilder säged alles: 









Am Samschtig het min 25jährig Lehrer e Hausparty gmacht bi sich dehei will sin Mitbewohner Geburi gha het. Natürli hemer det müsse gah. Seinzig wod hesch müsse mitneh isch e Fläsche Alk gsi. Das Fäscht isch de Hammer gsi, widärmal wie im Film. Eifach es Huus volle mit Lüüt und Musig und natürli Alkohol. Mir hend de ganz Abrig gredet mit de Amis und chli gügeled und am 5i am Morge simmer denn mal hei :-)


 



 




Nach es paar Stündli schlaf hets denn schowidär gheisse ab as Chargers game. Das isch d'Fotballmannschaft vo San Diego. Es riiese Stadion mit kei Ahnig wieviel Zueschauer. Isch voll Idrücklich gsi, aber ich han au nach me wie 2 Stund das Spiel aluege kein Ahnig gha was die da eigentli mached. Naja hauptsach mer hets emal gseh.


 






Am Tsischtig bini mit de Eveline, Bienchen und de Nati uf Coronado, dass isch e Insle vor Downtown vo San Diego. Isch uh mega e herzigi Gägend. Mr sind denn go ässe und nacher imene bekannte Hotel ( chunt i vilne Film vor) no en Schlumi go neh, uh e cooli outdoor Bar. Ja und denn hets schowidär gheisse am Bienchen Tschau säge. Isch uh cool gsi hani sie da es paarmal chöne träffe.



Am Donnschtig hämer sonen Probelauf vom First gha, also mal de speaking part. Uf jedefall hani am Morge nur 15 min de Tescht gha und denn heti 3 Stund müsse warte für no 2 Stund id Schuel. isch ja en Witz:-) hihi, drum hämer grad emal blau gmacht. Sind i sonen Schönheitssalon go dNägel mache und Pedicure. Voll cool, eini het dFüess gmacht und eini dNägel, bisch der wie en King vorcho.
Am Nami hani denn de Schnegi am Beach troffe, ja min 2. Bsuech us Switzerland:-) Mir händ de ganz Tag gsünnelet und plabberet:-)


 
Am Fritig hani denn de ganz Tag Teschts gha, isch rächt asträngend gsi. Nach de Schuel sind dNati und ich gad richtig Los Angeles abgfahre. Lut Navi hetemer 2 Stund gha, aber will soviel Verchehr gsi isch hämer vier Stund brucht. Mir sind in L.A. de Nati ihri Kollegin d'Jenny und ihre Fründ de Urs go bsueche wo döt sind für es Jahr.
Am Samschtig simmer in 6 Flax ( de Schnegi hemer au mitgnoh :-)) en mega Vergnüegigspark, mit andersch geile Achterbahne. Aber bi eusem Glück hets natürli mega vil Lüüt gha und mir hends i 8 Stund genau uf 3 Bahne gschafft. Hüt het mer eine ide Schuel gseit er sig am Sunntig gange und es isch fascht leer gsi, merci:-(.
  


Am Abig simer denn ines Hawaiianisches Reschti go ässe, will mr nacher all so vollfr.... gsi sind simer denn hei und bim Jenny uf de Balkon go Flying Hirsch trinke und gmüetlich bineneand sii. Dank am Jägi isches eusne Büüch denn bald besser gange und dank em Hansruedi ( Walliser Jödeli Party Knüller Musig ) hämers denn sehr luschtig gha. Irgendwenn um die 3 isch denn de Schnegi gange und mir sind is Bett.





 


Am Sunntig nachem Zmorge simer mal richtig Hollywood abgfahre und zu somene Ussichtspunkt wod über ganz L.A. gseh hesch. Spöter simer no bim Sunset Boulevard duregfahre und echli die Villene aluege. Häsch also scho rächti Hüttene gseh, aber soooo speziell isch Hollywood also au nöd:-) 

 


Ja das wärs denn au schowidär. Bis zum nächsten Mal meine Lieben:-)
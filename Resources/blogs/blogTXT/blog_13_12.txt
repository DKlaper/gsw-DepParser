School girl

wuhuu.Ich bin gester mit de Sandy is Ihchaufszentrum gfahre zum mir eh Australischi SIM-Carte chaufe. Vorallem, dass ich Internet han wenns nötig isch und zum minere Hostmum säge, dass ich erst spöter Hei chum. Aso han ich so es Ding kauft (isch no zimli tüür, wie alles da), mit es paar MB. Die fründlichi Dame im Telefonshop hett mer denn mini SIM-Charte aktiviert und si hett sogar en Test ahruef gmacht. Alles prima! Di Hei han ih denkt ich probier mal s Internet uus... nöt gange. Oke villicht mun ih es bitz warte... Hüt morge immer nonig gange... Hmm probiersch mal Online chli öppis z finde (über Wlan)... Oke ich han mich hüt abig entschlosse em Customer Care ahzlüüte... Hmpf! Ich chan eu säge, jede Cablecome Service isch besser.... Ufallfäll han ich mich den dur all: Für BLABLABLA drücken sie die 1, für noch meh BLABLABLA drücken sie die 2,.... duregwählt. Aber ich muss säge es hett sich glohnt, nei nöd nur will ich jetzt Internet uuf mim Hady und somit au uuf em Kompi han, nei will ich mit ere Inderin uuf Änglisch han chöne telefoniere (eh ganzi Viertelstund :) )...
So. Jetz möcht ih eu no chli verzelle was ih ih de Schuel scho alles erläbt han und was da schust no so lauft.Ich bin wie gseiht am Morge id Schuel gfahre worde, han mich döt müsse ahmälde... Denn han ih mal müsse warte. Bin denn schnell is gspröch cho mit de Anderne wo au neu gsih sind. Aso es hett zimli viel SchwiizerInne, JapanerInne und KoreanerInne (wott ja politisch korräkt si). Nachher hämmer so en Test müsse usfülle und en Text über eus schriibe. Mir hetted ei Stund Ziit gha, nachere halbe bin ih fertig gsih (oke ich han das alles scho mal für mini Organisation uusgfüllt). Denn hett eus die wo für d Freiziitaktivitäte zueständig isch so chli verzellt, was mer alles chan mache. Denn isch no eini vom Reisbüro näbed dra cho und hett eus es paar Trips schmackhaft gmacht. (Ich wird wohl kein grössere Trip mache, wills zimli tüür isch und ich ja nach minere Schuelziit da no chli öppis möcht gseh)Nach em ganze coole Züg, hämmer no einzel mit de Lehrer müsse rede, damit si eus richtig chönd ihteile. Wo si mer gseiht hend ich han 25 vo 40 pünkt gmacht im Test bin ih es bitz entüscht gsih, will er isch zimli eifach gsih, spöter hemmer denn aber festgstellt, dass sis gar nöd korrigiert hend will al 25 Pünkt gha hend. :DIch mach jetzt zerst de Advanced Kurs, mach aber d Prüäfig nöd und wächsle nachher in Proficency Kurs. Da de Cambridge Kurs erst nögst Wuche ahfangt (es werded 50 neui Schüäler für die erwartet, wahrschindli viel Schwiizer), bin im Momänt ih sonere übergangs Klass. Am Morge (9:00-12:15, natürlich mitere chline Tee-Pause) so chli Grammatik, Hörverständnis, Üäbige und am Namittag (13:00-14:00) Discussion. Die Wuche wird aber eher kurz, da wie sho gseiht de Mäntig meh us uumesitze und warte bestande hett und de Friitig frei isch. (irgend en public holiday)Am Miitag simmer eus jetzt 2mal es Sandwich go hole, aber für 2 Schiibe Toast und chli Salat zahlt mer überall zimli viel (aso au im Supermarket). Drum hend eus die vo de Schuel au empfole zum euses Züg sälber mit neh. Ih de Schuel hetts en Chüählschrank und Mikrowälle und heisses Wasser (für Tee oder Instant-Soup). Morn gihts für mich Salat. :)Ja und schust lauft nonig so viel. Ich wär gern mal an Strand gange, aber es isch zimli Chalt, aso es luuftet eifach di ganz Ziit.Probier eu wiiter up2date z halte...
Da no es paar Föteli vo de Sandy ihrere Wohnig und vom Wällesittich... (Ussebereich und Pool folged)

Terrasse

Money the budgie
Wohnzimmer

Ässzimmer 
Chuchi
Stäge Richtig Ihgang/Uusgang oder Zimmer

2 Stägeabschnitt vom Ihgang/Uusgang Richtig Zimmer

Gang (links: miis Zimmer; rächts: de Sandy ihres Zimmer)

Miis eigene Badzimmer
